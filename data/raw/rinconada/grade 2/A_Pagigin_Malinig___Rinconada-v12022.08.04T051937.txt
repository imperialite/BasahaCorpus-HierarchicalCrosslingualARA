A Pagigin Malinig


Srividhya Venkat




Anupama Ajinkya Apte





Pagkagisong ni Rohan, nakingayamon tulos iya ki Bantay na ataman niyang ayam.

“Uy, uy! Magsipilyo muna ika bago ika mangayon!” tuyaw ni Manay Riya.

“Aww!” iyak ni Rohan.





“Abo kong magsipilyo! Si Bantay ngani diri man nagsisipilyo!” sabi ni Rohan.

“Pig-aataman man ka mga ayop a mga ngipon nira kindi sa ibang paagi! Dapat kitang magsipilyo tanganing maalin a mikrobyo.” “Mikrobyo?” ngalas na sabi ni Rohan. “Sadit na nilalang a mga mikrobyo na diri ta nababayad. Pag diri ika nagsipilyo, mig-istar sira sa nganga mo tapos makukulgan ika!”

“Aray!” iyak ni Rohan. “Amo! Kaya dapat atamanon ta ading mga

ngipon ta sa pagsipilyo darwang beses sa usad na aldow-sa ramrag saka gab-i.” “Bukong mamuya a magsipilyo!” reklamo ni Rohan “Agko ko sasabiyon na sikreto, Rohan! Psst...” Nagngirit si Rohan.





“Nakaanda na a pamawan!” baoy ni Nanay kanda.

“Musna, Rohan, mag-ugas na kita sa kamot!” sabi ni Manay Riya.

“Aww!” iyak ni Rohan.“Diri pa ngani nag-uugas sa kamot si Bantay,”

sabi ni Rohan. Napangirit si Manay Riya, “Diri man iya naggagamit sa kamot pag nagkakaon na arog ta. Kita kaya dapat mag-uugas sa kamot gamit a

sabon. Maaalin kadi a mga mikrobyo.” “Agko man mikrobyo a kamot ta?” unga ni Rohan. “Dawa sari agko mikrobyo!” simbag man ni Manay Riya.

“Aww!” iyak ni Rohan “Atttsssiingg!” Natawban man tulos ni Rohan su

nganga niya bago iya nag-atsing. “Buko dapat arog kan! Sabi ku maestro namo, dapat ikang mag-atsing sa nilukot mong takyag, buko sa kamot!” sabi ni Manay Riya. “Tauno man?” unga ni Rohan.“Kwasa, pag kita nag-atsing sa kamot, marurukot san su mga mikrobyo. Pag diri kita nakaugas sa kamot, pwede yan na makaluyap saka makaumaliw sa ilang sa iba!”





“Taadi na a mikrobyo!” sabi ni Manay Riya, abang pigsusulod si Rohan saka

iwinawasiwas su kanyang maating kamot. “Eeeeeek!”

“Awww!”





Ipinabayad ni Manay Riya ki Rohan su tamang paagi sa pag-uugas sa kamot.

“Basaon a kamot, isarado nguna a gripo, kuskuson sa sabon a mga palad, likod ka kamot, saka pag-ultanan ka mga guramoy. Kuskuson a

kamot sa sampulong segundo! Ugasan saka pamarawon!”

“Uban man ay!” sabi ni Rohan. “Narumruman mo su sikreto ko?” sabi ni Manay Riya. Nagngirit si Rohan.





Ku nakatapos man sirang magngayamon, siniko ni Manay Riya si Rohan.

“Agko naman nguna kita dapat na gibuwon!” “Migngayamon pa kamo?” sabi ni Nanay nira. “Maririgos po!” “Nanay, diri mo isi na a mikrobyo dawa sari? Diri ta sira nababayad, kinding nagrurukot sira sa kulit saka sa bado ta! Kaya dapat marigos kita uroaldow tanganing mauda sira!” sabi ni Rohan.





“Basaon nguna a awak,” sabi ni Nanay. Pangala, sabunon na a ngamin na parte ka awak!” Ka muya ni Manay Riya saka Rohan na bagana pinagkikidik a awak mantang pinagsasabon ni Nanay. “Nguwan pwede na magbanlaw. Pagkatapos magpunas na sa malinig na tuwalya!” “Sobrang linig!” Awww!





“Gusto ninyong mag-irungog sa istorya?” unga ni Tatay nira.





“Agko nguna kita dapat gibuwon!”parumrom ni Manay Riya. “Mag-usay na kita!”Nag-ugab na si Rohan. “Kaipwanan pa po?” “Narumruman mo na di mo natuturakan su bola mo ku usad na aldow? A pag-uusay ka mga gamit sa tamang butangan nira nakatatabang na maray. Madali mo ading maaanap pag kaipwanan na. Mamamantinir na usay ading kanatong baloy!” rugang na sabi Ni Manay Riya. “Pareyo kamong madunong!” maabladang sabi

ni Tatay. “Oras na sa pagturog!” “Tatay! Agko nguna kita dapat gibuwon!” sabi ni Manay Riya mantang pigbubutong niya si Rohan. “Aalinon a mga mikrobyo sa paagi kana kanamong mahiwagang sikreto!” pag-uyon ni

Rohan.





Pakalipas ku pirang minuto, nakarungog sa pamilyar na tunog sira Nanay saka Tatay. “Amo palan an a sikreto ninyo” sabi ni Tatay.

“Pagkatapos magsipilyo, magkanta abang nag-uugas ka kamot. Mamuya a paglinig ka sadiri pag arog kadi.”

“Magayon na kaisipan!” sabi ni Nanay, mas nakakaaling na para kanda ki Rohan saka Manay Riya a pag-aataman nira sa sadiri. Kamo? Amo man? Naggibo sira sa ngayamon manungod sa mikrobyo. Tukri raw ninyo kin

siisay nanggana?





Sabi ku mikrobyo, “Kanamumuya ko ka maati ta ako magdadakol. Sigurado ko madadaog ko kamo.”

Sabi ko man, “Pag ako nagsipilyo saka mag-ugas sa kamot, isi ko dadaugon ko kamo.” Sabi ku mikrobyo, “Diri marigos ta pagsayang sana yan sa oras.”

Sabi ko man, “Maamot a parong ka sabon.” Sabi ku pasaway na mikrobyo, “Diri mo puruton a mga gamit, magayon a baloy na arog kan.” Sabi ko man, “Miglinig saka mig-usay ako ka mga gamit ko.”





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Belen Pili, Riema Yocampo, Vilma Cangayo, Madonna Monte, Emerlina Antioquia, Criselda Taduran, and Rechie Salcedo, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Fatima Jacob.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			A Pagigin Malinig (Brushing Is No Fun!). 			 Author: Srividhya Venkat. 			 Illustrator: Anupama Ajinkya Apte.

		 			 Published by Pratham Books, 			https://storyweaver.org.in/stories/7263-brushing-is-no-fun 			 © Pratham Books. 			Released under CC-BY-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-4.0.



		 			For full terms of use and attribution, http://creativecommons.org/licenses/by/4.0/

		 			Contributing translators: Alvin Franco Agtarap, Kent Patrick De Lima





Table of Contents


Page 1

Page 2

Page 3

Page 5

Page 17

Page 20

Page 23

Page 26

Page 29

Page 32

Page 35

Page 40

Page 41

Copyright





Guide


Cover

Start of Story





