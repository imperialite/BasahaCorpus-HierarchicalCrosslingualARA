Naglumpat si Tinay


Inshra Russell




ইনশ্রা সাখাওয়াত রাসেল and Inshra Russel





Sa baybayon sing makatilingala nga linaw nagapuyo ang babaye nga si Tinay.

Sa adlaw-adlaw nga tanan, ginaobra niya ang mga butang nga iya naluyagan. Kada gab-i ginaistorya niya ini sa iya utod nga babaye.





Mahilig sia mamangkot kag masami nagakatingala sia parte sa linaw malapit sa ila balay. Naintriga gid sia nahanungod sini. Gani, mangusisa sia.





Una, kinahanglan ni Tinay maghanda. Bangud sa iya determinasyon, nagtuon sa paglangoy kag naghanas sia adlaw-adlaw para mangin sagad.





Nag-abot ang adlaw nga handa na si Tinay. Nagkadto sia sa linaw nga may kakunyag.





...kag nagtusmaw sia sa tubig.





Samtang nagatulok sa linaw, naghanda si Tinay sa paglumpat.





Ugaling, hinali sia nga nagduha-duha. Madalom ang tubig.

Ano ayhan ang ara sa kadadalman?





Kay indi sia sigurado kon ano ang iya buhaton, nadumduman ni Tinay ang iya magulang nga babaye. Masami nga nahadlok ang iya nga magulang sa mga bag-o nga butang, apang sa gihapon wala sia nagapangampo.





Indi man mangampo si Tinay. Ginbuy-an niya ang sanga kag ang tanan niya nga kahadlok. Nagginhawa sia sing madalum... kag naglumpat!





Nag-alwak gid ang tubig! Makakulunyag gid!

Natapos na ang paghulat kag nagalangoy na si Tinay sa linaw.





Kadamo sang mga isda! Nagkalainlain ang ila mga kurte, kadakuon kag duag. Para makapang-usisa, gusto pa gid ni Tinay maglangoy paidalum.





Dayon, nagalangoy na si Tinay kaupod ang matahum nga mga tinuga nga wala pa niya makita sadto.





Sila man, wala makakita sa iya sadto.





Paidalum, paidalum, kag paidalum pa gid ang iya nga paglangoy tubtob iya na nga ginalabayan ang mga tinuga nga may nanarisari nga mga baba. Ginkulbaan si Tinay, abi niya pagakaunon sia sang mga tinuga. Sa baylo, mahinay sia nga ginhakwat sang mga ini palayo.





Dali na lang sia maubusan sang hangin. Pero ang maalam nga si Tinay nakakita sang espesyal nga bukal nga iya gingamit para makaginhawa agud makapadayon hampang upod ang iya bag-o nga mga abyan.





Pamatyag niya... buhi gid sia!





Tuman gid ang katahum kag pagkatumalagsahon sang linaw, apang tion na nga magpauli. Indi na makahulat si Tinay nga isugid sa iya magulang ang iya pagpanglugayawon sa idalum sang tubig. Ano ayhan ang iya paminsaron?





Promisa niya sa iya kaugalingon, indi gid niya pagkalimtan ang adlaw nga ini. Natun-an niya nga mahimo niya ang bisan ano nga butang nga iya mapinsaran. Sa ka init sang silaksang adlaw, namangkot si Tinay...“Ano ang masunod?”





This book was adapted as part of the ABC+: Advancing Basic Education in the Philippines project.

ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, DepEd Regional Office VI, Celestino S. Dalumpines IV, EPS-Filipino & MTB-MLE Regional Focal Person, Dymphna Liezel G. Jocson, PSDS, SDO Iloilo City, Arthur J. Cotimo, EPS-LRMS, SDO Guimaras, Micron Rey Fuego, Master Teacher II, SDO Iloilo City, Juvy Baranda, Principal II, SDO Capiz City, and Lilibeth Larupay, EPS, SDO Iloilo, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Naglumpat si Tinay (Tiny Jumps In). 			 Author: Inshra Russell. 			 Illustrator: ইনশ্রা সাখাওয়াত রাসেল, Inshra Russel.

		 			 Published by Guba Publishing, 			https://gubabooks.com/ 			 © Guba Publishing. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2020. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Aileen Mijares, Kit Atienza, Orland Solis, Kea Chiva





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Copyright





Guide


Cover

Start of Story





