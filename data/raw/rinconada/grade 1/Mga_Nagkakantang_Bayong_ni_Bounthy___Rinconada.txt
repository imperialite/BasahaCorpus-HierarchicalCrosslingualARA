Mga Nagkakantang Bayong ni Bounthy





Arani sa kakahuyan a baloy ni Bounthy. Agko mga nakapalibot na mga bayong na nagkakanta sa magagayon na tugtog. "Coo-oo, coo-oo," kanta ku mga bayong.





Nakaula habang nag-iirungog si Bounthy habang muyang nagkakanta mga bayong.





Ara-aldow, si papa niya nagdadara sa bayong paiyan kakahuyan para magtabang magrakop sa iba pang mga bayong.





Rinarakop niya pausad-usad a mga bayong saka dinadara sa baloy.





Puno sa mga bayong a baloy ni Bounthy. Pero pagkauban-uban, imbes na magkanta, napapamuslot sira.





Usad na aldow, paggisong ni Bounthy, nabayad niya na uda sadto mga bayong a nagkakanta.





Nag-aanap iya sa paagi para mapamuya tas mapakanta sira nanggad. Pinapakaon niya sa bugas pero di sira nagkakaon ni usad sadto.





"Uno nangyari kaninyo, mga bayong ko?" unga niya kanda. "Gusto ninyo magbalik sadto kakahuyan?"





Napagdesisyunan ni Bounthy na kabisaranon niya si papa niya.





Binalik nira Bounthy saka papa niya su mga bayong sa kakahuyan saka pinalaya nira.





Namumuyang sinilngan pabalik sira Bounthy ku paglupad paarayo ku mga bayong.





Kinaudmaan, narungog ni Bounthy na namumuyang nagkakanta ngamin na bayong sadto kawoy na kaabay ka baloy nira. "Coo-oo! Coo-oooo!"





&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Mga Nagkakantang Bayong ni Bounthy (Bounthy's Singing Birds). 			 Author: Sinthanou Sidavone. 			 Illustrator: Nivong Sengsakoun.

		 			 Published by , 			https://storyweaver.org.in/stories/34924-bun-thi-kab-nok-khao-khonglav 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: Carl Anthony Gorgonia





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Copyright





Guide


Cover

Start of Story





