An Lion na Gusto Magkaon sa Tutoy


Hong Vannsothy




Soeurt Roeurt





Usad na adlaw, nakita san usad na gutom na lion an usad na tutoy na natatalang.





Kakaunon na untani san lion an tutoy kaya lang nagbag-o an isip nya. Naatian pan-o sya magkita sa tutoy kag nabahuan pa. “Linisan ko anay ini bag-o ko kaunon.” sabi san lion sa iya sadiri.





Gindara san lion an tutoy pakadto sa suba kag ginkarigo.





Pagkatapos nya ini karigoon, nakita san lion na maniwang-niwang an tutoy. “Dili man lang ini pwede himuon na meryenda. Darahon ko nalang anay ini sa balay kag patabaon bag-o ko ini kaunon.”





Ginpakaon sin maayo san gutom na lion an tutoy sin manamit na mga pagkaon. Dili nagdugay, tumaba kag bumaskog na ini.





Kada gab-i, ginadurog san lion an tutoy sa iya butkon para dili ini makaon san iba.





Dili nagdugay, nagtaba na an tutoy! Tama-tama na gayud ini para kaunon.

Nagkita an lion san recipe sa libro para maghanap san pinakamanamit na paagi san pagluto san tutoy. Ugaring dili maaram magbasa an lion kaya naisipan nya na paeskwelahon an tutoy. “Kaunon ko na la sya kun maaram na sya magbasa agud makaaram man ako!”





Ginpalista san lion an tutoy sa eskwelahan kag binakalan nya ini san mga bag-o na bado.





Usad na adlaw, san nag-abot an tutoy hali sa eskwelahan, grabe an iya kalipay kag dili sya nakaukoy mag-istorya manunungod sa kun pan-o sya naging matibay sa eskwelahan./>





Ginpakita sa iya san lion an libro san mga recipe, ugaling dili pa maaram magbasa an tutoy.





Naisip san lion na kinahanglan pa san tutoy na magpadayon pag-eskwela.





Dili nagdugay, ila-ila na nag-uli an tutoy sa inda balay. “Pa, nakabasa na po ako!”





Nalipay an lion sa nabaton na bareta. “Sa wakas! Oras na,” ngurob na sabi san lion.





Pagkasunod na adlaw, myentras nagahulat an lion sa pag-uli san tutoy, ginpreparar na nya an tanan para insigida makaon nya ini pagkauli sani sa balay.





Pag-abot san tutoy, nagatangis sya na nagdalagan pakadto sa lion. Nahulog pan-o sya kag nasakitan. Kaipuhan san lion damayan an tutoy hasta sa nalimot

nalang sya san iya dapat himuon.





Pagkasunod na adlaw, ginporbaran gihapon san lion an iya plano. Nagpreparar utro sya san dako na mangko kag gulay para makaon kaupod an tutoy. Eksayted na gayud sya na mag-abot an tutoy kay guru-gusto na gayud nya ini kaunon.





Pag-uli san tutoy, nangarat an lion san may gintunol an tutoy sa iya na burak.





“Maayo na Kaadlawan san mga Ama, Papa! Palangga ko ikaw,” sabi san tutoy sa lion myentras nagakupkop. Parehas naman san dati, nalimutan na naman san lion an iya dapat himuon. Iya man ini ginkupkupan kag nagsabi, “Palangga ko man ikaw.”





Suportado san SMART.





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Dinnah A. Bañares, Glenne M. Rivera, and Fatima Grace S. Llavore, and was approved for publishing by the Department of Education Region V - Bicol Learning Resource Management Section (LRMS) of the Curriculum and

Learning Management Division (CLMD). The book was field tested by Jennifer Cantuba.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Lion na Gusto Magkaon sa Tutoy (When a Hungry Lion Meets a Puppy). 			 Author: Hong Vannsothy. 			 Illustrator: Soeurt Roeurt. 			 Editor: Kem Lyheang.

		 			 Published by The Asia Foundation - Let's Read, 			https://letsreadasia.org/ 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Enrique Villasis, Rowena P. Tambago, FEBIE ROSE TUMBAGA





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 22

Page 24

Page 26

Page 28

Page 30

Page 32

Page 34

Page 36

Page 38

Page 41

Page 43

Copyright





Guide


Cover

Start of Story





