An Tawo kag an Lobo





San una na panahon, san an bulan nagabutwa sa puno kag an mga subay hilig-hilig sa atsara.





Igwa san matahom na lobo





Igwa siya san mayumok na barahibo kag matahom na barbas.





Kag maayo, mabarahibo na ikog.





Ini na lobo, na an pangaran Rowba, nagaingkod sa higad san kamino usad ka adlaw. Myentras ina sudlay san iya kuko an iya barungos, igwa san nag-agi na tawo. &quot;Tani dili ka makapoy!&quot; sabi san lalaki. &quot;Tani pirmi ka lang masadya!&quot; an sabat ni Rowba.





&quot;Galante ako sugad,&quot; sabi san lalaki. &quot;Nano an imo gusto?&quot;





&quot;Gusto ko san manok,&quot; sabat ni Rowba, kay an mga lobo gusto na magkaon san mga manok. &quot;Mag-upod ka sa akon, tapos tagaan ko ikaw san usad,&quot; an sabi san lalaki. &quot;Igwa ako san mga manok sa akon balay. Makadto kita didto kag miski ano na oras makukuha mo an imo manok.&quot; &quot;Matahom-tahom lang!&quot; sabi ni Rowba





Kag naglakat siyan dali-dali kaupod san lalaki.





San pag-abot ninda sa balay san lalaki, sabi san lalaki, &quot;Hulaton mo lang ako didi sa labas kay makuha ako sa likod san balay san usad sa mga manok ko para sa imo.&quot; Nag-ingkod ang lobo kag nagsulod na an lalaki sa iya balay.





Ginbutangan san lalake an sako san mga bato. Para kunwari may sulod na manok an sako pero sa matood wara sya san balak na hatagan san manok an lobo.





San paglabas san lalaki, ginhatag niya an sako sa lobo. &quot;Adi ka, adi sa sako an manok,&quot; sabi san lalaki. &quot;Kaayo lang,&quot; sabat san lobo. Aabrihan na kuntani niya an sako pero sabi sa iya san lalaki, &quot;Ayaw anay pag-abrihi.&quot; &quot;Kay nano? &quot; hunga ni Rowba. &quot;Kay makikita ka san mga parauma, dili ninda gusto na maghatag ako san manok sa lobo.&quot;

Syempre, dili ina matood, habo nya lang na maaraman san lobo na bato an sulod san sako. &quot;Nano an akon hihimoon? &quot; hunga ni Rowba.





&quot;Nakita mo ba idto na kadinghutan? Didto mo ina darahon kag didto ka magkaon san mapaayo&quot; sabi san lalaki. &quot;Maayo ina na ideya,&quot; sabi ni Rowba. &quot;Damo-damo na salamat.&quot;





Kag nagdalagan siya pakadto sa kadinghutan na kagat-kagat an sako.





San lapit na si Rowba nagkamang siya sa kadinghutan, gin-abrihan niya an sako kag nakita niya an bato sa sulod. &quot;Aba laki!&quot; hutik niya sa sadiri. &quot;Nano ini na klase na langas?&quot;





San pagsudip niya sa kadinghutan, nakita niya an lambat na natakdag sa iya. Patibong lang ini! May mga mangangaso na nagbutang san lambat para makakuha san lobo na nagatago sa kadinghutan.





San una, nahandal si Rowba kay naisip niya na basi dili na siya makahali sa lambat. Pero madunong siya. An mga lobo, madudunong, aram mo ba? Naghanap siya san bato sa sako kag nakakita siya san bato na matariwis. Gamit ini, gintunaan niya na utudon an lambat.





Nakahimo siya san luho na kasya an usad niya na tiil.





Nagpadayon siya sa paghimo san damo na luho na dako-dako para makaigo an iya wala kag tuo na tiil.





Nagluho pa gayud siya hasta na igo na an iya duwa na kamot kag an iya irong.





Ginsige-sige niya an pag-utod, hasta na dako-dako na an luho na maka igo na an iya mga kamot, irong kag an bilog nya na ulo.





Kag ginduso niya kag ginhiwag-hiwag san dyutay pa an iya lawas, hasta...





Nakadulag si Rowba!





Myentras nagadalagan sa kamino si Rowba, sige siya san tawa kag nagtinawa. &quot;Kahuna san mga tawo mautak sinda,&quot; sabi niya sa iya sadiri.&quot;Pero siyempre mas mautak an mga lobo&quot;.





Sugad, aram na san tanan na lobo an nangyari kan Rowba kag san tawo na nagtuga sa iya san manok. Kag amo ina an rason kun nano kay kun makakita ka san lobo kag magsabi ka na mag-upod siya sa imo, dili siya magatuod. Amo man ina an rason kon nano kay kaiwat-iwat magpandakop san mga lobo kag kun nano kay sinda magapangabuhay san matawhay kag malipayon.





www.hoopoebooks.com Text copyright © by The Estate of Idries Shah Illustrations copyright © by Sally Mallam First published in 20 06 Published in this edition in 20 20 ALL RIGHTS RESERVED Copyright throughout the world For the complete works of Idries Shah visit: www.idriesshahfoundation.org





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			The Man and the Fox, Author: Idries Shah. Illustrator: Sally Mallam.

Published by , https://hoopoebooks.com/the-man-and-the-fox/

Translations: © The Asia Foundation, 2021.

Contributing translators: Dahlia Cristobal, Enrique Villasis, and Lovely May G. Delera





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Page 23

Page 24

Page 25

Page 26

Page 27

Page 28

Copyright





Guide


Cover

Start of Story





