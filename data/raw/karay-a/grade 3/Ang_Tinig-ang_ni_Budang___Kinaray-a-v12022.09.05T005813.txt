Ang Tinig-ang ni Budang


Katherine R. Santillan




Andrea Gamboa





Ginpukaw ka nagapinanghamot nga raha ni Nanay Isay si Budang. Pagbangon na, nagderetso dayon tana sa kusina.

“Ano ang ginaraha mo, Nanay?”

“Ah! Tinig-ang ria nga may dahon kang pandan,” sabat ni Nanay Isay.





“Pinakas kag kamatis dapli natun? Duro ruman kaun ko kadya, kapin pa hay ikaw nagraha Nanay!”

“Huud ah. Buul rugto ka mga pinggan, kutsara, kag tinidor. Tawga dayon si Tatay mo nga mamahaw.”





“Budang, tun-i run kun paano magtig-ang. Kun wara kami rugya ni Nanay mo sa balay, makamaan ikaw maghimus ka imong pagkaun,” hambal ni Tatay Dodong.

“Gusto ko gid nga makamaan magtig-ang kag magraha!” sabat ni Budang.





Pagkaadlawun, ginpapreparar ni Nanay Isay si Budang kang kararaw kag kaldero.

“Sukub ikaw kang sangka letse nga bugas kag ibutang sa kararaw. Ensakto lang ang sangka letse para kanatun nga darwa. Taphan ang bugas pagkatapos pilian kang pasi, binlud, kag magagmay nga bato.” Ginpakita na kay Budang kun paano dya himuon.





“Sayluhon natun ang bugas sa kaldero kag balunasan kang tatlo ka beses, agud segurado nga limpiyo dya.”





Gintudluan man ni Nanay Isay si Budang kun paano ang pagtiin kang tubig. “Sukulon mo ang tubig hasta sa burubuko ka imo nga kamumuo. Dapat ensakto lang ang tubig para indi maglagdus ukon magbasa ang tinig-ang. Pagsin-ad mo sa kalan, seguraduhon mo nga natakpan kang mayad ang kaldero para dali maraha,” padayon na.

Samtang nagahulat nga magbukal ang tinig-ang, ginpilian nanda ang dahon kang balunggay nga inuglakut sa sinabawan nga isda.





Pagbukal kang tinig-ang, ginbuksan ni Nanay Isay ang kaldero agud makasungaw. “Kun mahubsan run gani, buhinan mo ang kalayo agud maarangan,” paathag ni Nanay Isay. Ginasulud na ang iban nga uring sa lata agud sarang pa magamit liwat.





“Nalipat kita magbutang kang pandan, Nanay!” padumdum ni Budang.

“Ay,huud gali. Sa sunod lang kita mabutang ah. Indi man kinahanglan nga pirmi may pandan ang tinig-ang.”





Pagkadason nga adlaw, si Budang run ang nagtig-ang para sa igma. Ginpati na ang tanan nga ginhambal ni Nanay Isay.

“Ikaw bahala rugyan sa dapog ha. Indi run kita magraha kang dapli hay may bilin pa kaina,” kuon ni Nanay Isay. Nanarapo dayon tana kang bintana sa sulud kang balay.





Sa pagbantay ni Budang, nakita na nga nagapanguhit kang saresa sanday Nene kag Toto sa guwa ka anda nga kudal.

“Nene!” panawag ni Budang. “Taw-i ninyo ako kang saresa!”





Nagdalagan paguwa si Budang kag nag-entra kapanguhit!

Pula-pula ang mga bunga kag matam-is pa!

“Madasig pa dya kun sakaun ko ang kahoy mung,” pahambog ni Budang. Gin-uba na ang ana nga tsinelas kag nagsaka.

“Rugto sa pihak nga sanga. Duro pa ang luto nga saresa!” singgit ni Nene.





Mahana run raad nga lab-uton ni Budang ang sanga kang nadapgan na ang sunog na nga tinig-ang. Dalidali tana nga nanaog kag nagdalagan pabalik sa balay!

Pag-abot na sa dapog, napatay run ni Nanay Isay ang kalayo.

“Ay abaw Budang! Nasunog ang tinig-ang mo! Kanugon man dya ang kan-un natun, laban itip!”





Pag-uli ni Tatay Dodong halin sa uma, malulo na nga ginlaygayan si Budang. “Basta gani nagaraha ikaw, Budang, bantayan mo gid. Ayawan bay kami ka pananum kag panggarab kang paray para may bugas kita.”

“Pasensiya gid, Tatay. Bantayan ko run pirmi ang tinig-ang.”





“Ti, nami man magkaun kang itip?” lango-lango ni Tatay Dodong kang nakita na nga nagapangasubo gid si Budang.

“Indi Tatay eh! Awut usangun,” sabat na.

“Sa rum-an ikaw pagid matig-ang ha.”

“Huud, Tatay.”





Aga pa nagbugtaw si Budang. Nagtig-ang tana kag ginbantayan narun dya kang mayad.

Bukut sunog, bukut lagdus, kag hamot kang pandan ang tinig-ang ni Budang. Nagbulig pa tana kay Nanay Isay ka raha kang torta nga tarong.





Gindayaw gid si Budang ka ana nga ginikanan.

Masadya nga nagkaun kang manamit nga pamahaw ang magpamilya.





Gintudluan ni Nanay Isay magraha kag magtig-ang si Budang. Hapus man lang gali ang mga tikang. Ugaring sa pag-uli ni Tatay Dodong halin sa panguma, kay Budang tana may paandam.





This book was developed as part of the ABC+: Advancing Basic Education in the Philippines project. ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, Celestino S. Dalumpines IV, EPS-Filipino, and Schubert Anthony C. Sialongo, EPS-LRMS, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

This book was also evaluated by Editha Gipal, Jezreel Bantolo and Melchie Caduada, and field tested by Gyle Zamora.

If you copy and distribute this work in its entirety, without making changes to content or illustrations, please label the work as follows: “Reproduced on the basis of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create a translation of this work, please use the following label on your work: “Translated from an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create an adaptation of this work, please use the following label on your work: “This is an adaptation of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Tinig-ang ni Budang. 			 Author: Katherine R. Santillan. 			 Illustrator: Andrea Gamboa. 			 			 Contributor: USAID's ABC+: Advancing Basic Education in the Philippines.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2022. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Copyright





Guide


Cover

Start of Story





