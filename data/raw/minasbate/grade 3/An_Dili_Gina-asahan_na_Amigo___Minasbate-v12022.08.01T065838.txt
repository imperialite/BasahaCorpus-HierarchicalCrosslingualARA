An Dili Gina-asahan na Amigo


Raya Rahman




Inshra Russel





Katatapos lang san panghapon na pangadyi. Naglabas si Faisal sa moske kag ginhulat an iya amigo na si Rahim. Bigla sya nakabati san mahinay na huni

san sapat sa mga tanom.





Nagduko sya kag ginhawi an mga dahon. May dyutay na sapat na nakahigda sa duta.Bari an pako. Hinay-hinay na ginpurot ini ni Faisal. “Nasakitan ka?” hunga nya. “Twit! Twit!” sabat san sapat.





“Kinahanglan sani san bulig,” sabi nya kan Rahim. May plano sinda na magkadto sa kadlagan para manguha san pandabok pagkatapos san pangadyi. Pero habo ni Faisal na bayaan lang an sapat na may

bari. Ginsabihan nya si Rahim na hulaton sya. “Darahon ko ini sa akon mga manghod na babayi,” eksplikar nya. “Babantayan ini ninda.”





Si Faisal kag si Rahim nakaistar sa kampo san mga refugee sa Bangladesh kaupod an damo pa na iba na mga Rohingya. Ginpwersa sinda na maghali sa inda mga balay sa Myanmar kay delikado na sinda didto.

Nagparalakat si Faisal san pira kamilya kaupod an iya iloy kag mga kamanghudan na sinda Rehana kag Aziza para makahanap san maiistaran. Dili pala sinda dugay didi sani na kampo nakaabot kag didi na sinda

nag-istar tuna sadto.





Kumo-kumo ni Faisal an sapat pauli sa inda kampo. Naagihan nya an mga tawo na nakapila para sa pagpanhatag san bugas kag lana. Naagihan naman nya an klinik na may mga nakapanpila man para magpabulong. Waran doktor na may oras sa pagbulong san sapat.





Nakaabot sya sa eskwelahan kun diin an iya mga manghod kag an iba pa na bata nagadrowing san mga litrato kag nagaboard games. “Aziza! Rehana!” tawag niya sa iya mga manghod. “Kinahanglan ko an iyo bulig!” Nangarat an duwa san ginkita ninda kun nano an sulod san karton. “Nabati ko ini na nagahuni sa may moske,” sabi ni Faisal. “Kaluoy sani na sapat kay dili nakalupad.”





Nagpromisa an iya mga manghod na aatamanon ini. “Mabalik dayon ako dara an mga pandabok!” sabi ni Faisal sa inda. Makaharadlok sa kakahuyan kay istaran ini san damo na maisog na hayop. Pero kinahanglan san mga tawo sa kampo na magkadto didto para makakuha san mga kahoy na pandabok sa pagluto.





Naghanap kag nanguha sinda Faisal kag Rahim san kahoy na igdarabok. Naisip ni Faisal an sapat. Makalupad pa kaya idto? Pabalik na unta sinda sa

kampo san bigla sinda nakabati san kaluskos.





Dako-dako idto! Dili na ginporbaran na maghalapit pa. Delikado mag-apiki sa usad na elepante. Dati, may usad na naglibot-libot sa kampo, nahadlok an tanan.





Pero aram ni Faisal na dili idto sala san elepante. Sabagay, nagadyutay nan kakahuyan kay nagadamo na nagadamo an ginautod na puno para magkaigwa san espasyo an kampo san mga refugee. Namundo sya na nawawaraan na san balay an elepante. “Shh,” hutik ni Rahim. “Mahali kita na mapuyo.”





Wara sa isip na nagalakat pauli, nadalus-ay si Faisal sa dako na bato kag nadusmo. “Ah, an akon braso!” tangis ni Faisal. Ginpurot nya an mga nagkatarakdag na mga sanga pero di nya kaya. Masakit-sakit. “Pan-o makaluto si Ma kun wara ini na pandabok?”





Ginbutang ni Rahim an iya kamot sa abaga. “Akon na an iba,” sabi nya.





Pagbalik ninda sa kampo, naila si Faisal san makita nya an iya iloy kag an mga manghod na ginbendahan an pako san sapat. “Nano an nangyari?” hunga san iya iloy sa iya. “Nadusmo ako, Ma,” sabi nya. “Masakit-sakit gayod an akon braso.”





Gindara sya san iya iloy sa sulod san tent kag ginputos an iya braso san cotton na sling. “Makadto kita sa klinik para masigurado na wara san pilay,” malumanay na sabi sa iya.





San mga nagsunod na semana, nag-ayo-ayo na an pamatyag ni Faisal. Naga-ayo naman an pako san sapat. Magkaupod sinda pirme. Usad na adlaw, ginbuklad san sapat an iya pako para ipakita na preparado na ini para maglupad.





Pero habo ni Faisal na pahalion pa ini. Dili sya nakaturog sadto na gab-i. Handom nya na dili na ninda kinahanglan magpaaram sa kada

usad. Tapos nadumduman nya an hagikhik san iya mga manghod, an kamot sa abaga nya san iya amigo na si Rahim, kag an malumanay na boses san iya iloy. Ada sinda para sa iya.





“Oras na,” sabi nya sa iya mga manghod pagkaaga.





Grabe an tangis ni Aziza. Ginsakom sya ni Rehana. “Kinahanglan man san sapat an iya pamilya.” Ginpagaan ni Faisal an inda buot. “Parehas naton,” sabi nya.





Nagkadto sinda sa lugar na halapit sa moske kun diin una nakita ni Faisal an sapat. Sarabay ninda ini na ginbuhian. San naglupad na ini, nabatian ninda an tawag para sa pagpangadyi.





“Magin payapa ka, akon dyutay na amigo,” hutik ni Faisal. “Dili ta ikaw malilimutan.”





Lagpas sa usad ka-milyon na mga Rohingya an naghali sa Rakhine State sa Myanmar dara san pag-atakar sa inda kag nagkadto sa distrito san Cox's Bazar sa Bangladesh tuna pa san 19 90 .An pinakadako na pag-eksodo nangyari san ika-25 san Agosto 20 17 ,na naging pinakadako na humanitarian refugee crisis sa entiro kalibutan. Kadamuan san mga refugee sa Cox's Bazar kay mga babayi kag bata, kag nabubuhay sinda sa waran kasiguraduhan kag malisod na kondisyon.

Nagsurat sina Linda Steinbock kag Eline Severjinen san report na 'Childhood Interupted: Children’s Voices from the Rohingya Refugee Crisis’' na nagin inspirasyon sa paghimo sani na libro. Bilang usad na organisasyon para sa mga bata, nagatuod an Save the Children sa pagpamati sa mga eksperyensya san mga bata, sa inda paglaum kag kinahanglan.





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Juancho P. Azares, Gladys Judd D. Perez, and Jinky S. Paniza, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Ma. Lorena Taneca.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Dili Gina-asahan na Amigo (The Unexpected Friend). 			 Author: Raya Rahman. 			 Illustrator: Inshra Russel.

		 			 Published by Guba Publishing, 			https://www.letsreadasia.org 			 © Guba Publishing. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Enrique Villasis, Vince Marie Leona S. Hibo, Dahlia Cristobal, Jasmine Corcuera, REAN MIJARES





Table of Contents


Page 1

Page 2

Page 3

Page 4

Page 5

Page 6

Page 7

Page 25

Page 28

Page 31

Page 34

Page 37

Page 40

Page 43

Page 46

Page 49

Page 52

Page 55

Page 58

Page 61

Page 64

Page 67

Page 68

Copyright





Guide


Cover

Start of Story





