Ang Simple nga mga Makina ni Lola


Rajiv Eipe




Rajiv Eipe





Lola! Lola! Pwede kita kahimo sang Maja Blanca subong nga adlaw?” pamangkot ni Toto sa iya lola.



”Pwedeeeeee?”





"Hehehe! Sige, basta buligan mo ako luto?” sabat sang iya lola.



”YEHEY!”





"Handa ka na?” singgit ni Toto.



"Handa na!” sabat ni Lola.





"Pilion lang naton ang lahing na, ha? Kaki na ang iya bilog nga lawas...

Mag-andam ka! Ari na sila!”



HOOOPS... BOG!





"Subong naman, panitan naton ang lahing."



PRROOT! KRAAKK!





Kag ang tyan ni Toto nagraguok: "GRRRUUUKKK!” ---- kag

nagkadlaw lang

	 si Lola.





"Dason, buk-on naton ang iya nga bagol ukon paya.. AMO SINI OH!”



KRAAAK!





"Kag kagudoooooooon ang iya unod!”





"Ibutang ini dayon sa kalaha upod sang iban pa nga mga panakot...”



"Tuman gid kahamot, Lola!”





"Pagkatapos ibubo naton ini sa suludlan. Hulaton naton ini nga magbugnaw, Toto!”





"Kihadon na naton sing magagmay kag manipis...”



TIINNK. TIINNK





"YEHEY! Tapos na kag pwede na kan-on ang aton nga Maja Blanca!”



”NAM. NAM. NAM!”





Ang Maja Blanca ni Lola ginhimo gamit ang ang mga Simple Machine! Ang simple machine nagapahapos sang pagluto. May ara anum ka klase ang simple machine:



Inclined plane (nagapahilay nga alagyan)

Lever (may uluyatan)

Wheel and Axle (may ruwida kag ihe)





wedge (may talum)

pulley (may pambutong)

screw (may tornilyo)



Pwede mo masambit kon ano nga simple machine ang gingamit ni Toto kag sang iya lola sa paghimo sang Maja Blanca?





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			Ammachi's Amazing Machines, Author: Rajiv Eipe. Illustrator: Rajiv Eipe.

Published by Pratham Books, https://storyweaver.org.in/stories/10118-ammachi-s-amazing-machines © Pratham Books. Released under CC-BY-4.0.

This work is a modified version of the original story. © The Asia Foundation, 2020. Some rights reserved. Released under CC-BY-4.0.

For full terms of use and attribution, http://creativecommons.org/licenses/by/4.0/

Contributing translators: lorenzlao, Daisy Rosano, Aileen Mijares, Orland Solis, and Kea Chiva





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Copyright





Guide


Cover

Start of Story





