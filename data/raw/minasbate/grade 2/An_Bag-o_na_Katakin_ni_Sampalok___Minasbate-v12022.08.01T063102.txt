An Bag-o na Katakin ni Sampalok


Hun Thida




Sin Thuokna





May puno san sampalok na nakatanom sa higad san kamino. Ila-ila an mga nagaralabay na mga tawo sa handong kag manamit na bunga na ginahatag nya.





Malipay si Sampalok na palangga sya kag nakabulig sya sa iba.





Usad na adlaw, naghimo an mga taga-baryo sin dako na payag sa katakin ni Sampalok. Dili nya aram kun nano an isipon san bag-o nya na katakin.





Saka kun nagaralabay an mga tawo nagasabi sinda, “Hala kaganda man magpahuway didi sani na payag! Napagkadako, igwa pa gayud sin ingkudan sa sulod.”





Wara na sin may gusto san handong ni Sampalok. An mga nagabisita na lang sa iya kay an mga pasaway na bata na nagasaka sa iya bunga.





Myentras nagabag-o an panahon, an mga dahon ni Sampalok nagatuna na magtarakdag. Ginapalid ini san hangin pakadto kan Payag.





“Sampalok, umudong ka daw san katakdag san mga dahon mo sa akon! Nagaati ka lang,” siyak ni Payag. “Dili ko man ini sala, Payag. Kun gusto mo

magreklamo, kan Hangin ka magkadto,” sabat ni Sampalok.





“Ayaw pagsala-a an Hangin, kun wara ka magpantakdag san mga uga mo na dahon, dili man ina palidon san hangin pakadi sa akon. Makabaradli ka!” siyak utro ni Payag. Ginpabayaan na lang ni Sampalok an mga makabaradli na sabi saiya ni Payag.





San sumunod na gab-i, igwa sin makusog na bagyo. Nabari an usad na mga sanga ni Sampalok. Naglupad ini pakadto sa atop ni Payag.





Nagparatangis si Sampalok sa sakit san pagkautod san iya sanga pero si Payag

ginaintindi la nya an iya nasira na atop.





“Kinahanglan sadirihon mo na lang an imo nababatyagan,” isip nya. Mamundo kag nakukulugan si Sampalok. Kun aram nya lang tani kun nano an hihimuon sa iya aringit na katakin.





Myentras ginapamatyagan ni Sampalok an inda kamutangan, usad san iya mga ugat an nagatubo patalibod sa harigi ni Payag.





Nagsabot sinda Sampalok kag Payag na dili magtin-uhan tutal dili man ninda gusto an kada usad. Dili sinda nagaistoryahan sa kada usad hasta...





...usad na naman na makusog-makusog na bagyo an nag-abot. Mas kusog pa sa mga nakaligad na bagyo na naeksperyensyahan ninda. Nabatyagan ni Payag na bagan ginaalsa na sya pataas san hangin hali sa duta. Nagkurahaw sya kan Sampalok para mangayo san bulig.





Wara’n pagduha-duha si Sampalok, ginhawidan nya si Payag sa abot san iya kusog.





Pagkahuman san bagyo, napahiyom si Payag kan Sampalok. “Salamat san bulig mo, kun dili dahil sa imo, dili kuntani ako masasalbar. Pasensya ka na kun aringit ako sa imo dati.”





Nakahiyom na ginbaton ni Sampalok an pag-ayo sin pasensya ni Payag. Sa urhi, naging malipay sinda na magkaamigo.





Suportado san mabinuligon na SMA RT.





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Dinnah A. Bañares, Glenne M. Rivera, and Fatima Grace S. Llavore, and was approved for publishing by the Department of Education Region V - Bicol Learning Resource Management Section (LRMS) of the Curriculum and

Learning Management Division (CLMD). The book was field tested by Via Lily de Castro.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Bag-o na Katakin ni Sampalok (Tamarind’s New Neighbor). 			 Author: Hun Thida. 			 Illustrator: Sin Thuokna. 			 Editor: Kem Lyheang.

		 			 Published by The Asia Foundation - Let's Read, 			https://www.letsreadasia.org/ 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Enrique Villasis, Maricel Cos-Jayson, monina bartolata





Table of Contents


Page 1

Page 2

Page 3

Page 4

Page 5

Page 6

Page 22

Page 25

Page 28

Page 31

Page 33

Page 37

Page 40

Page 43

Page 46

Page 49

Page 52

Page 54

Page 56

Copyright





Guide


Cover

Start of Story





