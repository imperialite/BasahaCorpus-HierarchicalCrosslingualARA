An Masadya na Pagpanlakaton san Suso





Si Cheta, an suso na gusto magpasyar sa kamino.





Nakakita siya san bus na matulin na nagapakadto sa iya direksyon. Nag-udong an bus halapit sa iya. Hala! May tuko sa bus.





Naghinay pag-udong an bus para sa mga pasahero na masakay kag malusad. San nakita san tuko si Cheta, dili siya nalipay. &quot;Sa akon ini bus!&quot; sabi san tuko. &quot;Ta, sa akon man an kamino,&quot; sabat ni Cheta. Pareho sinda nakatawa.





&quot;Gusto ko man magsakay sa bus pareho mo,&quot; sabi ni Cheta. &quot;Ta magkadi ka didi sani na paradahan buwas na aga,&quot; sabi san Tuko.





Nag-atab pag-abot si Cheta pagkaaga, pero kulang an iya pagka-atab. Wara niya maaboti an bus. &quot;Hays, nano kay wara sinda naghimo san orasan para sa mga suso?&quot; hangay ni Cheta.





Ginporbaran utro ni Cheta san sumunod na aga. Pero an sarakyan wara na mag-abot.

&quot;Ay, basi nasira na an sarakyan!&quot; panhakroy ni Cheta. &quot;Napagkamalas ko man&quot;.





&quot;Dili ako mauli niyan na gab-i,&quot; sabi ni Cheta sa iya sadiri. &quot;Didi lang ako kag hulaton ko an bus.&quot;





Pagka-aga, igwa san halaba na pila san mga tawo na nagahulat sa bus. Nakasabay si Cheta sa pila! Pero, masyado siya'n gamay kumpara sa mga tiil san tawo kaya dili siya makita san tuko.





&quot;Hala! Wara lang gihapon nagkadi si Cheta,&quot; namundo na naisip ni Tuko.





Nagkamang si Cheta pakadto sa may bintana. Ila-ila siya san makita niya an mga puno, balay, kag bukid na inda naaagihan. Katulin-tulin san bus!





An magsakay sa bus kay bagan nagalutaw-lutaw sa langit, masadya na isip ni Cheta.





&quot;Dili ko naisip ni minsan na mararanasan ko ini,&quot; sabi ni Cheta. Sani na momento siya nabati ni Tuko. Masurusadya si Tuko na makita si Cheta.





San gab-i, nagbalik an bus sa paradahan. Naglusad si Tuko kaupod an iya bag-o na amigo. &quot;Kaayo-ayo san aton biyahe kanina!&quot; sabi ni Cheta.





&quot;Gusto ko utro maglupad pareho sadto.&quot; &quot;Damo pa san sadi-sadi na bus, akon amigo!&quot; sabat ni Tuko. &quot;An aton adbenturar dili magaudong.&quot;





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			The Snail's Wonderful Journey, Author: Aruna Keerthi Gamage. Illustrator: Aruna Keerthi Gamage.

Published by , https://storyweaver.org.in/stories/39523-apuru-gamana © . Released under CC-BY-4.0.

This work is a modified version of the original story. © The Asia Foundation, 2021. Some rights reserved. Released under CC-BY-4.0.

For full terms of use and attribution, http://creativecommons.org/licenses/by/4.0/

Contributing translators: Enrique Villasis, Vince Marie Leona S. Hibo, and Jasmine Corcuera





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Copyright





Guide


Cover

Start of Story





