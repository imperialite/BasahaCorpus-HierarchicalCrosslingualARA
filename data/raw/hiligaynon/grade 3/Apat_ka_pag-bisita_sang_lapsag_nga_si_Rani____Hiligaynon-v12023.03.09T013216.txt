Apat ka pag-bisita sang lapsag nga si Rani


UNICEF





Isa ka diutay nga bata si Meena nga nagapuyo sa isa ka baryo upod sang iya nga ginikanan, iya lola, utod nga lalaki nga si Raju kag iya lapsag nga utod nga babaye nga si Rani. Si Mithu, isa ka pikoy, ang iya pinakamaayo nga abyan.

Sa madamo nga mga butang, pareho lang si Meena sa iban nga bata nga babaye nga kilala nyo. Ma-inabyanon siya pero wala siya nahadlok mamangkot.

Mag-upod sa pagpasimpalad ni Meena samtang gakadlaw siya, gasaka sa mga kahoy, gapamangkot, galubad sang mga problema kag gapakita sang mga butang nga mahimo sang isa ka diutay nga bata.





Kamusta! Ako si Meena. Ini and akon utod nga lalaki nga si Raju, ang lapsag ko nga utod nga babaye nga si Rani kag ang akon pikoy nga si Mithu. Ang kasaysayan nga ini gapakita kung paano namon ginbuligan si Rani nga magadako nga mabaskog kag luwas sa mga sakit.





Sang diutay pa nga lapsag si Rani, ang amon manunudlo naga hambal patudlo sa pagpabakuna. Naga-amlig ini sa mga kabataan palayo sa mga delikado nga mga sakit. Ang mga kabataan dapat magpa-bakuna sing apat ka beses sa una nga tuig sang ila kabuhi.





Gindala namon si Rani pakadto sa sentro sang ikaayong lawas sang anom pa lang siya ka semana para sa iya nga una nga pagpabakuna.





Wala nagustuhan ni Rani ang indyekson pero naging malipayong siya sa gilayon. Ako kag si Mithu ang nagpa-yuhom sa iya.





Naghatag ang naga-atipan para sa ikaayong lawas sang espesyal nga kard sa akon iloy. Nagapakita in sang rekord sang pagpabakuna ni Rani. Dapat namon tagu-on sang maayo ang ini nga kard. Kinahanglanon ini ni Rani kung mag-umpisa na siya sang pag-eskwela.





Sang nakapuli na kami, naghimo man ako sang kard patungod sa pagpabakuna ni Rani. Subong, pwede ko na malantaw ang tanan nya nga pagpabakuna.





Sa pagligad sang adlaw nga ato, gin-hilanat si Rani kag nagbanog ang iya tiil. Ginhambal sang naga-atipan para sa ikaayong lawas nga kina-adnan na ini nga mahimo matabo.





Masugod ang isa ka bulan, ginbalik namon si Rani para sa ikaduha niya nga pagbisita. Sa amo to nga ti-un, wala na siya naghibi.





Sa masunod nga bulan, ginlupot si Rani. Ginhambal sang akon iloy nga importante sa gihapon nga bakunahan ang lapsag sa husto nga oras, kag sa amo, gindala namon si Rani pakadto sa sentro sang ikaayong lawas.





Sang siyam na ka bulan si Rani, gindala namon siya para sa iya katapusan nga pagbisita. Kahalam-utan si Rani. Gin-butong niya ang ilong sang taga-atipan sang ikaayong lawas.





Naghimo ako sang kanta patudo kay Rani. Pwede nimo ini bala itudlo sa imo pamilya kag mga kaabyan?

Kinahanglan sang lapsag sang apat ka pag-bisita.

Isa, duha, tatlo, apat!

Kung wala ang mga ini, indi siya mapalayo sa peligro.

Magkadto sa ika-anom nga bulan, kag tatlo pa gid ka beses.

Dal-on siya sing apat ka beses.

Indi malipat sang mga inadlaw!





Amo ini ang kard nga ginhimo ko para kay Rani. Gina-markahan ko ang kard kada ti-un nga magapabakuna na siya. May lapsag bala dira sa inyo nga pamilya? Pwede bala kamo makahimo sang kard kag lantawon kung nakapabakuna na siya sa husto nga ti-un?





Gin-sugudan sang UNICEF ang Meena Communication Initiative sa tuig 1990para sa panikasog nga pagpa-ambit sang importante nga mensahe sa sahi, karapatan sang kabataan, edukasyon, pag-amlig kag pag-uswag kag pag-bugna sang kababaihan, ila nga pamilya, kag mga kumonidad tabok sa South Asia paagi sa mga mala-sapat nga mga pelikula, komiks nga mga libro kag mga serye sa radyo malakip sa iban nga mga produkto.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Apat ka pag-bisita sang lapsag nga si Rani (Baby Rani’s Four Visits). 			 Author: UNICEF. 			 Illustrator: .

		 			 Published by UNICEF, 			www.letsreadasia.org 			 © UNICEF. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2022. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Johnrey Estibal





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Copyright





Guide


Cover

Start of Story





