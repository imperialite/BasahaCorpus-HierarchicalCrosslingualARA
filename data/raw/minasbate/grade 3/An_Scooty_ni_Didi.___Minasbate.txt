An Scooty ni Didi.





Nagbakal si Didi sin kolor dulaw na matahom na scooty. Kami na duha kay lipay-lipay sa iya katahoman!





Sabi ni Didi, "Makadto kita sa Monkey Temple."&nbsp;

An amon byahe nagtuna sin maayo kag masayon.&nbsp;&nbsp;





An pagsakay namon sa scooty kay malipayon gayod lalo na sa idarom sin bughaw na mga dampog kag masirak na adlaw.





Pero usad na tiko na pako an dyutay sumira san amon adlaw. San amon makita an rida wara nalang kami'n nasabi.&nbsp;





Amon ginduso sin makusog-kusog an scooty myentras nakatutok an amon pangita sa Monkey Temple.





Gindinuso namon hanggang sa kapuyon na kami, san may usad na dyutay na moghe an nakakita sa amon hali sa iya monasteryo.





Igwa sin kasadya na ngirit an iya pamayhon, binuligan nya kami hanggang sa makalayo na kami sa iya lugar.





Habang gaduso usad na makiamiga kag mataas na turista an nagbulig sa amon kag nagsabi "Maayo an buhay kun tanan kita gaburuligan."





An sunod naman kay usad na parahakwat an naghatag sin bulig maski sya mismo igwa san mabug-at na ginadara sa iya likod.





Kag may igwa naman sin babayi na pulis an nag-agi kag nagsabi, " Bagan kapoy na kamo. Ako naman anay an maduso!"





Sa wakas nagligid an scooty sa usad na garahean na an tag-iya kay usad na mekaniko na may maayo na puso.





Wara pan minuto natapalan na dayon an rida. sumakay daan kami pahali kag nagbusina kag nagsiyak.





An palibot na kita hali sa Temple kay matahom gayod. Kun dili kapa nakakadto, kinahanglan na magkadto gayod!





Naglakat kami pababa san Temple na igwa san ngirit sa amon pamayhon, kag sakto man nagabot an para tugtog na matugtog sa palibot sa lugar.





Kinopkopan ko si Didi kag nagsabi, "Wara akon pakiaram sa pako, kay damo man kita'n nakilala na mga tawo na mabinuligon kag mabuot!"





&nbsp; &nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Scooty ni Didi. (Didi's Scooty). 			 Author: Diwakar Chhetri. 			 Illustrator: Diwakar Chhetri.

		 			 Published by , 			https://www.ratobangalakitab.com 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Ma. Cyrus Hanna V. Onrubia





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Copyright





Guide


Cover

Start of Story





