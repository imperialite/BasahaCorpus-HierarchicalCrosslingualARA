Apat ka Pagbisita si Nene Rani


UNICEF





Si Meena sangka ordinaryo bata nga babaye nga nagapuyo imaw ang ana ginikanan, lola, ang magulang na nga si toto Raju kag ang ana libayon nga si nene Rani. May abyan tana nga si Mito, sangka pikoy.

Kaangay tana kang iban nga bata. Duro ang abyan ni Meena. Aresgada tana kag mahilig man tana magpang-usisa.

Tawas kita kay Meena sa ana mga pagkadlaw, pagtaklas sa mga kahoy, pagpanilag, pagpanglantu, kag iban pa nga hilikuton kang sangka bata.





Hello! Ako si Meena. Amo diya ang akon magulang nga si toto Raju, ang libayun ko, si nene Rani, kag ang akon pikoy, si Mito. Ang diya nga estorya nahanungud sa amon pagbulig kay nene Rani nga magmayad ang ana pagbahul kag hilway tana sa masakit.





Kang iki pa si nene Rani, ginsugidan kami ni mam tuhoy sa bakuna. Kuon ni mam, panagang ng bakuna batok sa mga makatalagam nga balatian. Kinahanglan ka-apat magpabakuna ang mga bata sa una nga tuig matapos sanda mabun-ag.





Kang anum pa lang ka semana si nene Rani, ginhatud namon tana sa sentro para sa ana una nga bakuna.





Indi na gusto magpabakuna, gani gin-ulit namon si nene Rani agud indi tana magpasutil.





Gintugro kang health worker kay nanay ang card nga may mga datos kang pagbakuna kay nene Rani. Kinahanglan namon diya tipigan hay sagapon ria kun magtuon dun tana.





Pag-uli namon, ginhimuan ko tana kang chart agud madahumdahum namon ang mga pagbakuna kay nene Rani.





Burubuhay, gin-alang-ang si nene Rani kag nagbanug ang sara na ka kahig. Kuon ka health worker, mahimu nga matabu ria kag normal lang sa mga bag-o nga ginbakunahan.





Paglipas kang sara ka bulan, ginbalik namon si nene Rani para sa ikarwa na nga bakuna. Wara dun tana nagpasutil.





Sunod nga bulan, ginhatud namon si nene Rani sa sentro para sa ana ikatlo nga bakuna, bisan pa nga ginalupot tana. Kuon ni Nanay, importante nga mabakunahan si nene Rani sa nagakaigo nga tion.





Kang nag siyam dun tana ka bulan, gindara namon si rani sa sentro para sa ana katapusan nga bakuna. Karuyogit tana hay ginbutong na tana ang irong ka nagbakuna kana!





May ginhimo takun nga kanta para kay nene Rani. Itudlo ninyo diya sa inyo pamilya kag mga abyan ha?



(Tong, tong, tong, tong pakitongkitong ang tono na.)





Isa-duwa-tatlo-apat

Kinahanglan apat dapat!

Sa semana nga ikaanom,

Hay kun bukon mamasakiton!





Pagkatapos kun nagsugod na,

Magbalik may tatlo pa!

Magbisita kang ikaapat,

Kaapat di malipat!





Amo diya ang chart nga ginhimo ko para kay nene Rani. Ginamarkahan ko diya tagsa ka bakuna na. May bata man tinyo? Himo man tinyo ka chart agud masiguro natun nga ensakto ang tion kang magpabakuna kana ha?





The Meena Communication Initiative was launched by UNICEF in the 1990's in an effort to impart important messages on gender, child rights, education, protection and development and to inspire girls, their families and communities across South Asia through animated films, comic books and radio series, among other products.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Apat ka Pagbisita si Nene Rani (Baby Rani’s Four Visits). 			 Author: UNICEF. 			 Illustrator: .

		 			 Published by UNICEF, 			www.letsreadasia.org 			 © UNICEF. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2022. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: JUNE REY DULLETE





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Copyright





Guide


Cover

Start of Story





