Si Moling Tatakton





Nakaistar si Moli sa usad na isla sa Fiji kaiba so kanyang pamilya. Agko iya ate a ngaran Rosi, ag kuya, na a ngaran Keni. Si Keni binabansagan si Moli bilang tatakrubon na upos. Ka mauungot sa maray ni Moli. Kin puwede sanang ipabayad kanya na uda an kamaturan.





Primerong semana adto ko mga holiday sa eskwelan. Grabe so gamagama ni Moli, Keni, ag Rosi na makaabot sa pangpang ko dagat. Ka gusto ni Moli na magpasyar sadto kadagatan ag mga kabatwan.&nbsp;





Kakaiba a kada bisita niya sa dagat. Minsan, nakabayad si Moli sa mga tigbak na salabay sa ibabow ko baybay. Sinabiyan iya ni mama niya na bukong ligtas maglangoy ko alduw na adto. "Nanrurukot a salabay dawa pa sira tigbak na," paliwanag ni mama niya.&nbsp;





Pagkaagi ko makusog na bagyo ko usad na taon, natambakan so pangpang ko dagat sa plastic. Diri pinagtugutan si Moli na umiyan sadto dagat. Malaka delikado ka dagat para pagrigusan.&nbsp;





"Bayda. Malang gayon nguwan para magrigos," sabi ni Moli na naka ngisi.&nbsp;

"Mayang na! A mauri sa tubig tatakton na upos," pag-aangat ni Keni.&nbsp;

Inunaan iyang magdalagan nira Moli ag Rosi na makaabot sa pangpang.&nbsp;

Tinnalon sira sadto pinaka primerong alon na nabayad nira.

Sa pag-ubas ko tubig, linnuwas so kabatwan sa irarom.&nbsp;

"Bayda, Rosi, oras nang mamasyar," sabi ni Moli.&nbsp;





Kadakol na mga magagayon na bagay na dapat mabayad.&nbsp;

Nakabayad sira sa kumpol na itom na tahong ag nagkakanap na berdeng ugama.&nbsp;

Nakabayad man sira sa asul na starfish ag mabuhok alagad maluya-luyang bitoon na agko maaba ag maalon-alon na guramoy.&nbsp;





So maarap-asap ag makusang sea cucumber nagkalot pairarom sadto baybay habang nagtatamaw-tamaw so mga babaying igin sadto katubigan. Binaliktad ko mga kaiginan so mga bato nganing baydun kin uno a nasa irarom nira. Nagluyap so mala-abong isura sa iba-ibang direksyon.&nbsp;





Binayaan na solo-solo si Rosi ni Moli na naglilibot-libot sadto usad pang kabat-wan na agko tubig.&nbsp;

Natawban sa ma alon-alon na duot sa kadagatan so silensyong katubigan.&nbsp;

Medyo mararom so tubig na innabot sa tuud niya.&nbsp;

Habang sinisilngan niya so kanyang paa, nakabayad iya sa angelfish na naglalabos.&nbsp;





Di nabayad ni Moli so sadit na pating na nagtutung-ab paluwas sadto nakatawob na seagrass galin sa likod ko rigusan.&nbsp;

Luway-luway ining nag-antabay parani kanya. Gusto kaya niyang makadulag paluwas.&nbsp;





Habang isadto balyong rigusan, nabayad ni Rosi so parikpik ko pating. "Ingat ika!" iyak niya.&nbsp;

Pagtangad ni Moli, nasindakan iya ko nabayad so pating.&nbsp;

Kadto sana niya naisip na nakaka-upol palan kaya iya sadto lulugan ko kadagatan.&nbsp;

Nag-abang na sana so pating sadto ibabuw ko baybay habang iya pinagmamasdan.&nbsp;





"Agko pating! Pating!" kigrit ni Moli. "Di ika mag-iwag, paiyan ako siton!" simbag ni Rosi. Habang sinisilngan ni Moli so pating, nag-isog iya pagilid nganing makalabos ini. Ko ini nangyayari, naglikwad so pating ag makaskas na naglangoy parayo kanya. Dahil ko pangyayari, nagwatak sa malang ib-og na baybay so pating sa kanyang ginalinan.&nbsp;





So gama-gama niyang makabayad sa pinaka primerong pating, dakulong bagay para ki maerak na Moli.&nbsp;

Nagrapo si Rosi kanya ag ginakos iya habang kinakarga pataas.&nbsp;

"Wow! Mala mo palan na isog," sabi ni Rosi. "Ulaton mong marungog ni Keni kin paunong sinilngan mo sa mata so pating na diri nagkikimat-kimat."&nbsp;

"Buko na akong tatakton na upos nguwan," simbag ni Moli na naka ngisi.&nbsp;

Saka sira sabay na nagtarawanan.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Si Moling Tatakton (Scaredy-Cat Moli). 			 Author: Susie Elliott. 			 Illustrator: Joni Moce. 			 Editor: Neehal Khatri. 			 Contributor: Nemani Lui.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Sheila Amoroso





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Copyright





Guide


Cover

Start of Story





