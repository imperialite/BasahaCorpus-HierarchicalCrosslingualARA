Ang Abyan para sa iki nga Kanding





Si iki nga kanding handa run para mag-iskwela. Matahum kag ga siling-siling ang anang samra. Ginlanahan kag ginhusay ang anang buhok.





Pag-abot na sa iskwelahan, ginkaptan na ka hugut ang alima ni Papa Goat. "Tama ka bahul ang iskwelahan! Basi madura ako," hani-hani na kay Papa Goat. "Hindi magkabalaka," hambal ni Papa Goat. "Duro ang parihas mo mga kanding ridiya. Mawili gid ikaw! Pero gakabalaka sa gihapon si iki nga kanding sa mga daragkul nga kanding nga may sungay nga gatiririko.





Daw ginatamad tana samtang gapasulod sa klasi. Ginhambalan sanda kang andang maistra nga magtindug kag magkanta ka Kanta kang Kanding.

&nbsp; "Maa Maa Maangga.

&nbsp; Kaa Kaa Kawayaann.

&nbsp; Kaa Kaaa Kaapaayaas.

&nbsp;( Nee Nee Neeembbooo")





Nagustuhan gid ni iki nga kanding ang kanta. Pero hindi na matandaan ang mga harambalun, amo ra nga nagbuhat-buhat nalang tana ka ana.

&nbsp; "Maa Maa Mammaaa.

&nbsp; Kaa&nbsp;Kaa Kakkaa.

&nbsp; Paa Paa Pappaaa.

&nbsp;Nee Nee Neat and Cleaann"





Tunog kag klaro ang pagkanta ni iki nga kanding. Padayun tana ka kanta biskan nag-untat run ang iba. "Hindi hindi! Hindi kaw dapat magbuhat-buhat ka imong harambalun! Untat run sa pagkanta! Ginkaraan tana ka andang maistra. Ginpaadto tana sa gilid. "Ha! Ha! Ha!" Ginkadlawan tana ka iba nga kanding.





Pagburubuhay, tyimpo run para sa sipal. "Lumpat!" hambal kananda ni Ma'am Hoppy, ang maistra nanda sa andang P.T. Nakatalupangud tana si iki nga kanding ka gasundanay nga mga tigasaw. "Hindi magkamang!" pamusa nga hambal ni Ma'am Hoppy. "Ha! Ha! Ha!" Ginkadlawan pagid tana kang iba nga kanding.





Nakabatyag ka kasubu ang iki nga kanding. Kang tag-irigma, wara gid it may nagtambi ukon nag-isturya kana. Huhh Huhh! Nagturo ang anang mga luha sa anang igma nga priska kag bag-ong gunting nga hilamon, kag naglasa nga pait.





Kang gabii, gin-isturya na kay Mama Goat tanan parti sa Kanta kang Kang kag ang tyempo para sa sipal. Ginpahagan-hagad tana ni Mama Goat. "Matahum ang ginbuhat mo nga kanta! Nagkamang ikaw ka malinung! Ginkupkupan na kag gintugru-an ang iki nga kanding ka dugang nga haruk, bag-o maturog.





Pagsunod nga aga, si iki nga kanding may pag-uligmat run sa pagkanta ka insakto. Kang tyempo kang sipal, nadumduman na nga dapat malumpat kag hindi magkamang.





Tapos, sa anda tiun nga sining."Sundaha ang tadlung nga linya kag ga balud-balud nga linya!" hambal ni Ma'am Dotty sa andang klase.

Si iki nga kanding namulaudan ang alibangbang nga may itum kag pula nga linya kag pintok-pintok sa anang pakpak.&nbsp;





Kang adlaw ngato kang tag-irigma, si iki nga kanding nagpungko nga nagasarahanun liwat kag ginkaun ang anang pipino. Sa hinali, may gamay nga tingug nga naghambal. "Pwedi mo ako matudluan pano mag ralagway ka baruto?" Si maribunul nga idik gali halin sa klasi ka baboy. Mas iki tana kaysa kay iki nga kanding.





"Hindi ako kamaan maglaragway ka baruto," hambal ni iki nga kanding. "Halaa, pero hambal ka iba naglaragway ikaw ka baruto sa klase nyo kaina?" dalum mga paginhawa ni maribunul.&nbsp;

"Alibangbang tana to," hambal kana ni iki nga kanding.

Nagbarahul ang mata ni maribunul kang nakita na si iki nga kanding nga gaumpisa ka laragway sa yab-ok.





Kag sa padahumdahum nakalaragway dun ka alibangbang, ka baruto kag ka kahoy si iki nga kanding. Nanipon si maribunul ka mga dahon nga naghurulog&nbsp; kag mga bulak kag gindugang sa laragway.

"Kuno abe sa hardin kita!" suhistyon ni maribunul.

"May naman-an ako nga bag-o nga kanta!" Nagtingkahaw si iki nga kanding. Nagalumpat-lumpat palibot kag nagkanta ka ana ka kanding kag baboy nga kanta.





Pagbuhi ka anda klasi, gin salayasay ni iki nga kanding ang parti sa anang bag-o nga abyan. "Pwedi mo ako madugangan ka garagumu nga pinanitan nga mansanas para sarum-an kay maribunul?" pakitluoy ni iki nga kanding.

"Syempri!" pangaku ni Mama Goat.





Kang gabii ngato, dasig ng naturugan si iki nga kanding. Sa anang damgo, namulaudan na si Maribunol kag ang tanan nga daragkul nga may gatiririko nga sungay gasaot sanda sa hardin.

"Lumpat, tumbo, liktin, sipa!

Tanan kita, tunuga ang 'Maaaa!"

Lumpat, tumbo, liktin, sipa!

Tanan kita tunuga ang 'Baaa!"

Lumpat, tumbo, tikang . . .",

Si iki nga kanding ang lider kang bag-ong saot. Naginhawa ka madalum kag makurunyag nga nagdamgo pa dayun.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Abyan para sa iki nga Kanding (A Friend for Little Goat). 			 Author: Sudeshna Shome Ghosh. 			 Illustrator: Aratrika Choudhury.

		 			 Published by , 			https://storyweaver.org.in/stories/27877-a-friend-for-little-goat 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: ROGER JR. CANJA





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Copyright





Guide


Cover

Start of Story





