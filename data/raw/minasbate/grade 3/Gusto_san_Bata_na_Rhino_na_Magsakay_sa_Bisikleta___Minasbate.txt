Gusto san Bata na Rhino na Magsakay sa Bisikleta





Kada aga, nagamata sin atab an bata na Rhino para maglakat pakadto sa iya skwelahan.





Tungod san iya halip-ot na tiil, an dyuting na Rhino dili nakasakay san bisikleta kaparehas san iya mga kaamiga. Kaya kinahanglan niya maglakat mag-usad pa eskwelahan.





Kaya pirmi nauurhi sa klase an bata na Rhino.





Kada recess, mag-usad lang sya na naga-ingkud sa kanamanan sa inda eskwelahan.

Usad na adlaw, nakita san Zebra na namumundo an bata na Rhino.





&quot;Nano an problema?&quot; paghunga ni Zebra.

&quot;Gusto ko na makasakay man sa bisikleta pa-eskwelahan, pero halip-ot kaayo an mga batiis ko.&quot;





Nagsuhestiyon an Zebra na magburuligan sinda para mahanapan ini san solusyon.





Una, naglakat sinda para maghanap sin manlain-lain na klase san bisikleta na pwede niya masakayan pakadto sa iya eskwelahan.





&quot;Siguro, maaabot san imo mga tiil an pedal kun an bisikleta san pato an imo gagamiton?&quot; sabi san Zebra.

&quot;Maayo na ideya!&quot; sabi san Pato.

Pero pagkita san bata na Rhino sa bisikleta san pato, napailing ini.

&quot;Dyutay ini kaayo, basi mababali ko lang ini.&quot;





Pakatapos, nagsabat an Amo.

&quot;Nano daw kun porbaran ta an bisikleta ni Talabong? Parehas kamo kataas na duwa.&quot;





&quot;Maayo na ideya!&quot; sabat ni Talabong. &quot;Pero testingan mo na ibaba an ingkodan sa una.&quot;

Nag-uyon man si Rhino na matestingan ini.





Ginbabaan san bata na Rhino an ingkudan.

Kag namangnuhan niya na hataas kaaya an hawidan na bakal!

Binabaan niya man ini. Pero dili lang gihapon niya ini maabot.





Nakaisip an bata na Rhino san iba pa idiya.

&quot;Kun huru-hamaba kaayo an pedal, matiano daw kun taasan ta ini? Pwede niyo po tabi ako buligan?&quot; sabi san bata na Rhino sa iya mga amiga.

&quot;Maayo na ideya!&quot; sabat ninda.





Matapos ayuhon an bisikleta ni Talabong, an bata na Rhino kag an iya mga amiga nagburuligan para maghimo san bag-o na bisikleta na angay sa iya.





Ginsigurado ninda na tama an ingkudan, an manibela tama man kag an mga pedal sakto man. Sa wakas, igwa na an bata na Rhino san bisekleta na tama-tama gayod sa iya!





San sunod na adlaw, masadya siya na nagbisikleta pakadto sa eskwelahan.





Suportado san SMART





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			កូនរមាសចង់ជិះកង់ (Little Rhino and the Too Tall Bike), Author: Choeurn Brus. Illustrator: Choeurn Brus.

Published by , https://www.letsreadasia.org © . Released under CC-BY-NC-4.0.

This work is a modified version of the original story. © The Asia Foundation, 2021. Some rights reserved. Released under CC-BY-NC-4.0.

For full terms of use and attribution, http://creativecommons.org/licenses/by-nc/4.0/

Contributing translators: Enrique Villasis, Rowena P. Tambago, Shirley Titong, and FEBIE ROSE TUMBAGA





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Copyright





Guide


Cover

Start of Story





