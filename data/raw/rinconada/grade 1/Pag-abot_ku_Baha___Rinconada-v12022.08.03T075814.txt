Pag-abot ku Baha


Witaru Emi




Poppy Rahayu





Kada gab-i bago maturog, nagbabasa sa libro si Kiko para ki Bitoy.





Mantang nag-iirungog, nakamati si

Bitoy na agko nagruta sa tiil niya.

“Ay, tubig! Sari adi galin?” sabi ni Bitoy.





“Baha!” siyak ni Kiko mantang

nagdadalagan para isalbar su mga

libro niya.

“Bitoy, mayang sadi tabangan mo

ko!” Nagparadakol su tubig. Nakatakot na si Bitoy.





Diri isi ni Bitoy kin unong gigibuwon.

Gusto sana niyang makaiyan sadto

mara saka ligtas na lugar.

Linnukso sa ulaan si Bitoy!

“Sadi sana ko. Ulat uno raw adtong

nag-iiwag?” unga sa sadiri ni Bitoy.





“Salabay!” Eeeh...Aah. Kubog-kubog na

si Bitoy. Nagsisin-ok na si Bitoy.

Mantang nakatatakot iya, mas lalo

iyang nagkukubog-kubog.

Ala, nagsusunod kanya su salabay!

“Tabang! Abo kong marut-an sa salabay!” siyak ni Bitoy.





Aah...Aah!

“Diri Bitoy, buko an na mga salabay”

sabi ni Kiko. “Plastik bag sana yan.”

Tak! Tak!

Uno adtong tunog?

Agko na man papaabot!





Kasag! Ipinagtaas nira su mga sipit ki

Bitoy. Bukong ligtas a lugar na adi.

Kaipwanan na ni Bitoy makaanap sa

mas ligtas na lugar.

“Krik, Tabang! Ading mga kasag

sisipiton ako.

Nakakatakot ako,” siyak ni Bitoy.





Aah...Aah!

“Diri, Bitoy. Buko an na kasag,”

pagkakalmang sabi ni Kiko ki Bitoy.

“Pansipit sana man an.”





Agko na man mga galamay na parukot

kanya.

Sigurado na si Bitoy, delikado na iya.

“Agko na man pugita na gusto kong

rakupon,” siyak ni Bitoy.





Aah...Aah!

“Diri, Bitoy. Buko an na pugita,” ngirit

na sabi ni Kiko. “Su pang-ugas sana

man an.”

Aah...Aah!

Adto! Adto! Nakabayad si Bitoy sa parikpik sa pating.





“Kin arog kadto kaduag, su pating

maduag man su ngipon ...whoaaa!

Tabang! Abo kong makaon sa pating!” siyak ni Bitoy.





“Diri, Bitoy. Buko an na pating.Diri ika

maandal ta isadi man baga ako,” sabi ni

Kiko.

Kindi, diri nagkakalma su pagmati ni

Bitoy. Uno kaya kin agko pa ibang ayop

sa dagat na mag-abot?





Napirmi na sana si Bitoy sadto lamesa.

“Sana diri sira makataas sadi.” sabi ni

Bitoy Pararom sanang pararom su tubig.





“Sari na ako mig-iyan?”

Aah...Aah!

“Tabangan mo ko!”

siyak ni Bitoy.





Aah! ...Aah!

Aah! ...Aah!





Pooot!

Isi ni Bitoy su tunog na adto.





“Mayang, Bitoy. Darawon kita kading

barko sa mas ligtas na lugar,” siyak ni Kiko. Nagkalma na si Bitoy.





Tipsik! Tipsik!

Nag-abot na su barko.

Buko sanang usad su barko ni Bitoy.

Agko pa ibang barko man. Puno adi sa

mga tawo na gusto man na makaiyan sa mara saka ligtas na lugar.





“Dadarawon ta kamo sa mara

saka ligtas na lugar,” sabi ku

nagligtas ku mga tawo.





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Belen Pili, Riema Yocampo, Vilma Cangayo, Madonna Monte, Emerlina Antioquia, and Grace Rabelas. and was approved for publishing by the Department of Education Region V - Bicol Learning Resource Management Section (LRMS) of

the Curriculum and Learning Management Division (CLMD). The book was field tested by Karen Belonio.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Pag-abot ku Baha (When the Flood Comes). 			 Author: Witaru Emi. 			 Illustrator: Poppy Rahayu. 			 Editor: Dian Kristiani.

		 			 Published by The Asia Foundation - Let's Read, 			#_url_# 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Gigi V. Severo, Kharl Requinala





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Copyright





Guide


Cover

Start of Story





