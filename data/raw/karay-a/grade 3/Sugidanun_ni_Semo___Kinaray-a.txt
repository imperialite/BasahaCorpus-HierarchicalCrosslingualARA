Sugidanun ni Semo





Kauna nga mga tiyempo, ang darwa ka baryo nagaingdanay.





Mapaktan mo ayhan kung sin-o ang nagaistar sa darwa ka baryo?&nbsp;&nbsp;

Ang sangka grupo kang taga-baryo may malapad nga talinga, mata, kag irong nga mabilog kag manipis. Amo diya ang baryo kang bilog.

Piro sin-o ang nagaistar sa piyak nga baryo?

Ang taga-baryo nga may mata nga kuwadrado sa anda uyahun. Ang andang irong kag baba baskug kag patindug.





Sa kada kita kang mga pumuluyo sa mga taga-piyak baryo, wara dun sanda ti iba nga ginahimo kundi ang magpatarawis-bibig kag magwarus.&nbsp;

Ang mga bilog nagpabugal kag naghambal, "Turuka ang mga kuwadrado, indi nanda mahimo magligid-ligid!"

Durungan nga naglinya kag naghambal ang mga kuwadrado, "Ang mga bilog tuman ka bilog, indi nanda masarangan nga magtindug kang tadlung."





Bisan may kinaiya ang bilog kag kuwadrado, sanda may pareho nga damgo. Sanda nagahandum nga sangka adlaw anda madab-ot ang langit.





Kada adlaw, ang bilog kag ang kuwadrado nagauyag kag inuyagbang sa tubtub kang andang masarangan, paindis-indis sa piyak baryo sa pagpadasig-dasig kag pagpataas-taas.

Ang mga bilog nagaligid pasaka, tubtub sa masarangan kang andang lawas.

Ang mga kuwadrado nagapatong-patong sa babaw kang kada isara.&nbsp;

Ugaring wara ti may makadab-ot sa langit





Tapos, ang bilog kag kuwadrado nagpalanggaanay...





Ang darwa nagpamat-ud nga imaway sanda mangabuhi hasta sa katapusan kag magbuhat kang manami mga balay sa tunga kang darwa ka baryo. Sanda namata kang matahum nga bata nga may mata, talinga kag irong nga tarawis, maanyag nga tuktok. Ang ana ngaran si Semo.





Palangga tana kang anang ginikanan labaw sa tanan, ugaring masami mabatyagan ni Semo ang kaluya.

Wara ti angay kana, amo ang anang kasimaryo ginakabig tana nga pinasahi.





"Ang anang kahig tuman ka tarawis, indi na mahimo magligid sa bungyos!"&nbsp;

"Andut indi tana takus nga kuwadrado!"

"Santunga lang tana!"

"Magtiso tindug? Indi na mahimo bisan gustuhon na pa!"

Sa kasakit nga naagum ni Semo, gusto na man nga mangin angay ka iba.





Ginapadudus ni Semo ang kaugalingun bunggo sa bungyod, ginnusnus na ang ang anang punta kag pusod.&nbsp;

Ginpaligid-ligid na ang kaugalingun nga wara ti kaluoy, hasta nga ang lawas magsampok sa kalibutan, bisan ano manipis lang ang anang pusod. Indi tana mag-untat.





Karun ang anang matahum kag bulawanun nga dagway nalanugan kag nakaagum kang mahapdi nga pilas.

Ugaring wara sa kilag ni Semo.

Indi na luyag nga mangin pinasahi.





Hasta sangka adlaw, nagbag-o ang tanan. Nakita ni Semo ang darwa ka butang nga wara na pa kaagi kita.

Ang isara may darwa ka ragkulan nga sungay.

Samtang ang sara may nagahawud nga balikawang.





Ang tatlo nangin dasig nga mag-abyan. Bilog nga adlaw sanda nagapangalipay, kag nagdugsing nga wara ti paghalong.

"Darayawun ang imong sungay, Belsky!"

"Bree, ang imong balikawang! Wara ako ti may nakita angay kara!"

"Tuman ikaw ka guwapa kag tarawis, Semo!"





Sa kalawidun nga nagaimaw si Semo sa anang mga abyan, nakabatyag tana kang kaluyaw. Hasta sangka adlaw, ang indi mapatihan natabu.

Sa pag-uyag kag inuyagbang kang tatlo, sanda nagsarampawanay sa bilog nga adlaw nga pagsipal.&nbsp;

Sa andang pagduktanay, nagbanaag ang andang duag ka masiri nga kanaryo. Ang andang alima kag kahig nagkambudanay. Si Semo kag ang anang mga abyan nag-umpisa kayab pasaka.





Pasaka nga pasaka sa langit, sanda nga tatlo dungan nga nagkayab. Bisan wara nanda namadmadan, ang bilog kag kuwadrado sa katapusan nalab-ot ang handum.





&nbsp;





&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Sugidanun ni Semo (Story of Semo). 			 Author: Yeram Choi. 			 Illustrator: Yisu Park.

		 			 Published by , 			https://www.booksinternational.net/project-books 			 © . 			Released under CC-BY-NC-SA-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-SA-4.0.



		 			For full terms of use and attribution, http://creativecommons.org/licenses/by-nc-sa/4.0/

		 			Contributing translators: ROGER JR. CANJA, Patrick Dominic Minayo





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Copyright





Guide


Cover

Start of Story





