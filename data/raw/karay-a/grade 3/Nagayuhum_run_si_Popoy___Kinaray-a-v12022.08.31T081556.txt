Nagayuhum run si Popoy


Aye Nyein Moe




Si Thu Swe





Si Popoy may sakit nga HIV.





Wara tana ti gana magyuhum.





Ang nagapamayad lang ka pamatyagan ni Popoy amo ang paglantaw ka pinasahi nga magic ni Phoe Sein. Nagadayaw gid tana kay Phoe Sein.





Bisan pa gusto ni Popoy magsipal, wara tana nagasipal, kag wara gid tana nagayuhum.





Wara tana nagasipal sa iban. Uyon na lang maglantaw kang magic ni Phoe Sein sa TV.





Tana lang isara kun magkaun sa eskuwelahan. Kag wara tana ti gana magyuhum.





Kun tag-uruli halin sa eskuwelahan, wara si Popoy nagaestorya sa iban. Kag wara tana ti gana magyuhum.





Kay Phoe Sein lang nga magic tana nagalingaw.





Si Popoy nagaisarahanun run sa malawid nga tiyempo. Nag-umpisa run tana ka masakit kag nagniwang. Indi run tana makaagto sa eskuwelahan. Si Popoy wara man nagayuhum.





Napanilagan ni Susie kag Kanor nga nagalala si Popoy. Nangita sanda kang paagi nga mabuligan tana.





Gindara ni Susie kag Kanor si Dr. Mo sa balay nanday Popoy. Sa gihapon, ang magic ni Phoe Sein ang ginalantaw ni Popoy.





“Ah, gusto mo gali kang magic ni Phoe Sein! Kun mag-ayad-ayad run ikaw, darhun ta ikaw sa ana nga pasundayag,” hambal ni Dr. Mo.

Ginkunyag si Popoy. “Tuod ria, Dok? Kun amo kinahanglan ko magpabaskug dayon!”





“Kun gusto mo magbaskug dayon,” laygay ni Dr. Mo, “kinahanglan mo imnun ang imo nga bulong suno sa riseta.”





“Pahuway ikaw anay,” hambal ni Dr. Mo.





“Kaun kang masustansiya nga pagkaun agud manumbalik ang imo nga kabaskug kag makasipal ikaw sa imo nga mga abyan,” hambal ni Dr. Mo.





Namati si Popoy kay Dr. Mo. Wara nagbuhay nagmayad ang ana nga pamatyagan! Suno sa ginpangako, gindara tana ni Dr. Mo sa pasundayag ni Phoe Sein. Amo man nga adlaw ang World AIDS Day.





Sa pasundayag, naghambal si Phoe Sein sa mga tumarambong. “Gusto ko ipamaan sa tanan nga ako may HIV. Handum ko nga wara kamo ti isikwayun nga mga tawo nga may parehas ko nga sakit. Kun may rugyan kaninyo nga naman-an nga may HIV ukon AIDS, indi ninyo pag-itago, magpakabakud, kag

magpakamalipayun. Amligan ninyo ang inyo nga kaugalingun kag ang iban.”

Nalipay si Popoy.





Sa kabuhayun, si Popoy nagyuhum liwat.





Nangisug si Popoy nga amligan ang ana nga kaugalingun kag ang iban.

Kang masunod nga adlaw, nagsipal si Popoy imaw ang ana nga mga abyan. Nasadyahan tana nga imaw sanday Susie kag Kanor.

Kadya, tanan run sanda nagayuhum.





Ang HIV kag AIDS, bagay nga kurulbaan kag makarilibug sa tanan. Ang HIV sangka virus nga sarang mangin AIDS kun indi mabulong kag matatapan. Ang mga may amo ka dya nga balatian sarang makabatyag kang depresyon, pagkadura ka gana, parehas kang natabo kay Popoy. Importante nga maedukar kita sa HIV kag AIDS, kag kun paano natun matugruan ka suporta ang nagabalatian ka dya. Ginapakamayad nga magkonsulta kita sa propesyunal sa ikamayad-lawas para sa dugang nga impormasyon.





Mga Pamangkot:

1. Wanhaw nga wara nagayuhum si Popoy?

2. Ano ginlaygay ni Dr. Mo kay Popoy para magmayad ang ana lawas?

3. Wanhaw nga nagayuhum run si Popoy?

4. Kaagi man ikaw kang masakit? Ano nga sakit?

5. Paano mo mabuligan ang imo abyan nga nagamasakit?





Ang original ka dya nga libro nahuman sa paghanas nga ginbuylugan kang Third Story Project kag the Asia Foundation. Ang Third Story Project nagahimo kang mga libro pangbata sa Burmese kag sa iban pa nga pulong agud ipanagtag nga libre sa kabataan sa Myanmar. Ang mga estorya ginsulat kag ginlaragway para tamdun ang mga isyu kang katawhayan, pagpasagda, pagkinatuhay, gender, kadunaan, kag kinamatarung kang kabataan.





This book was adapted as part of the ABC+: Advancing Basic Education in the Philippines project.

ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, Celestino S. Dalumpines IV, EPS-Filipino, and Schubert Anthony C. Sialongo, EPS-LRMS, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

This book was also evaluated by Leticia Arevalo, Phoenix Allanah Zandria Tordesillas and Bernadette Ordinario, and field tested by Efren Suriaga.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Nagayuhum run si Popoy (Phoe Tar Lay Is Smiling Now). 			 Author: Aye Nyein Moe. 			 Illustrator: Si Thu Swe. 			 Editor: Thant Zin Soe.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Jose Edison C. Tondares, Kea Chiva





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Page 23

Copyright





Guide


Cover

Start of Story





