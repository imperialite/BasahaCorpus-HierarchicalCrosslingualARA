Naghiyom na si Pho Tar Lay


Aye Nyein Moe




Si Thu Swe





May sakit na HIV sii Phoe Tar Lay.





Dili siya nagahiyom.





An usad na bagay na nakabulig sa iya kag nakahatag san kalipay an pagakita niya san mga madyik ni Phoe Sein's. Si Phoe Sein an iya idolo.





Bisan gusto niya magkanam, dili niya ini ginahimo. Dili man siya nagahiyom.





Habo niya makikanam maski kanin-o. Gusto lang niya magparakita san palabas ni Phoe Sein na madyik sa telebisyon.





Mag-usad lang siya na nagakaon sa eskwelahan. Dili nagahiyom si Phoe Tar Lay.





Nagalakat pauli hali sa eskwelahan, dili nakipag-istoryahan sa iya mga kaklase si Phoe Tar Lay. Dili siya nagahiyom.





Basta an gusto niya an madyikero na si Phoe Sein.





Madugay na panahon na dili masadya si Phoe Tar Lay. Nagtuna na siya magniwang kag magmasakit. Dili na siya nagasulod sa klase. Dili lang gihapon nagahiyom si Phoe Tar Lay.





Napansin san mga amigo ni Phoe Tar Lay na sinda Su Su kag Ko Khant na mas lalo nagagrabe an iya sitwasyon kaya naghimo sinda san paagi para mabuligan si Phoe Tar Lay.





Gindara ni Su Su kag Ku Khant si Doktor Mo Mo sa balay ninda Phoe Tar Lay. Naabutan ninda si Phoe Tar Lay na nagakita san palabas san madyikero na si Phoe Sein.





An sabi ni Dr. Mo Mo, "Adaw, paborito mo gali an madyik ni Phoe Sein. Pag maayo ka na, iupod ta ikaw para magkita san iya palabas."

Nalipay si Phoe Tar Lay kag nagsabat, "Matood? Gusto ko na magbaskog dayon!"





"Kun gusto mo na magbaskog dayon," sabi ni Dr. Mo Mo, "kinahanglan na mag-inom ka pirmi san bulong mo."





" Magpahuway ka sin maayo."





"Magkaon ka san mga masustansya na pagkaon para pagbalik san imo kusog pwede ka na makikanam sa imo mga kaamigo."





Pinamatian ni Phoe Tar Lay si Dr. Mo Mo. Dili nagdugay, nag-ayo na siya! Gindara siya ni Dr. Mo Mo sa palabas ni Phoe Sein. Ginaselebrar an Worlds AIDS Day sani na adlaw.





Myentras nasa katung-anan san palabas, nag-udong kag nag-istorya si Phoe Sein. "Mga kaigmanghudan, gusto ko ipaabot sa iyo na igwa akon HIV. Ginasabi ko ini kay habo ko na magin iba ang pagkita niyo sa mga tawo na igwa sani na sakit. Kaya para sa mga igwa san HIV o AIDS, ayaw kamo pagkaalo. Maging matibay kamo, masadyaon, kag atamanan niyo an iyo sadiri kag an iba na tawo."

Nangarat si Phoe Tar Lay.





Sa kauna-unahan na pagkakataon naghiyom si Phoe Tar Lay.





Nagkaigwa san tibay san boot si Phoe Tar Lay para palanggaon an iya sadiri kag maging masadya sa buhay.

San sumunod na adlaw, nakikanam si Phoe Tar Lay sa iya mga amigo. Masadya sinda Su Su kag Ko Khant.

Nakahiyom sinda tanan.





Makaharadlok kag malipong na tema an HIV kag AIDS para sa kadamuan sa aton. An HIV ay usad na kagaw na pwedeng magin AIDS kun waran tama na pag-ataman kag pagbulong. An mga tawo na igwa sani na "chronic disease" ay pwede makabatyag san depresyon kag wara sin gana na magkaon, pareho ni Phoe Tar Lay.

Kaya importante na makaaram kita manungod sani na HIV kag AIDS, kag kun papan-o kita makabulig kag makasuporta sa mga tawo na igwa sani na sakit. Magkonsulta sa mga propesyonal na healthcare na halapit sa iyo para sa iba pa na impormasyon.





Mga Hunga

1. Nano kay dili nagahiyom c Phoe Tar Lay?

2. Nano an ginsabi ni Dr. Mo Mo kan Phoe Tar Lay na dapat niya himuon para mag-ayo an lawas?

3. Nano kay nakahiyom na si Phoe Tar Lay?

4. Nagkasakit ka na ba? Papan'o ka nagabulig sa imo amigo na may sakit?





Ini na libro ginhimo paagi sa "book development workshop" sa paki usad san "Third Story Project" kag " The Asia Foundation". An "Third Story Project naghimo san mga libro na pambata sa Burmese kag Myanmar na lengwahe para maihatag san libre sa mga kabataan san Myanmar. Ini na mga istorya ginsurat kag gin drowing san mga" Myanmar artist" para sa mga taga Myanmar na masulbar an isyu manungod sa katuninongan,pagpahunod, pagkaiba-iba, sekswalidad, patalibod, kag mga karapatan san mga kabataan.





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			ဖိုးတာလေးပြုံးပြီ (Phoe Tar Lay Is Smiling Now), Author: Aye Nyein Moe. Illustrator: Si Thu Swe.

Published by The Asia Foundation - Let's Read, https://www.letsreadasia.org © The Asia Foundation - Let's Read. Released under CC-BY-NC-4.0.

This work is a modified version of the original story. © The Asia Foundation, 2021. Some rights reserved. Released under CC-BY-NC-4.0.

For full terms of use and attribution, http://creativecommons.org/licenses/by-nc/4.0/

Contributing translators: Enrique Villasis, aimee rivera, and Alma Lacson





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Copyright





Guide


Cover

Start of Story





