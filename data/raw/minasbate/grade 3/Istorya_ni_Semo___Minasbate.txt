Istorya ni Semo





San dugay dugay na naka-ligad na panahon, may duha na sitio na mag-katakin.





Matugma mo kaya kun sin-o an nag iristar sini na duwa na sitio?

An usad na grupo sa usad na sitio kay ugwa san halapad na talinga, mata, kag irong na maayo an pagka-bilog kag yumok. Amo ini an sa sitio san mga bilog.



Pero sin-o an naga istar sa liyo na sitio?

An mga taga didto na sitio kay ugwa san mga mata na pa&nbsp;​square&nbsp;sa inda mga pamayhon. An inda mga irong kag baba kay matig-a kag pa-taas.





Pag nakikita san mga taga sitio an iba na taga iba man na sitio, waran sindan gina himo kundi mag kusmarot kag hinay na reklamo.

An mga bilog kay gin taas sa hangin an inda mga maayo na bilog na irong kag nag sabi san, "Kita-a ina na mga&nbsp;square,&nbsp;dili man lang sinda naka ligid pa-taas!"

An mga&nbsp;square kay wara anay nag ribok kag nag sabi san, "Ina na mga bilog kay nasobrahan sa pagka-bilog, dili ninda kaya mag tindog san tadong kaparehas sa sa aton."





Magkaiba man an mga bilog kag mga square, tanan sinda may usad na pagkaka-pareho: an damgo.

Tanan sinda naga damgo na usad kaadlaw maaabot ninda an kalangitan.





Kada adlaw, an mga bilog kag mga square kay naga ungod gayod para maka-sakat dayon kag mas mataasan an sa usad na sitio.

An mga bilog kay naga balang-balang pa-sakat, kasin-taas san kun nano an kaya san inda bilog na lawas.

An mga square kay naga hiwag-hiwag sa taas san kada usad.

Pero wara sa duha na grupo an naka-abot san langit.





Pagkatapos, usad na bilog kag square an na-ila sa kada usad...





An duha nag desisyon na mag-upod hasta na lang kag nag-tindog sinda san matahom na balay sa tunga mismo san duha na sitio.

Nag-kaigwa sinda san anak na may mata, talinga, kag irong na maayo an pakahulma, matahom an punta.

An pangaran niya kay Semo.





Waran katumbas an pag-palangga san iya mga ginikanan saiya, pero si Semo kay pirmi naka-batyag san kamunduan.

An mga taga-sitio kay wara pa san nakita na kapareha niya, kag&nbsp; iba an paga trato saiya.





&nbsp;"An iya mga tiil kay grabe ka-tariwis, dili niya kaya mag ligid pababa sini na burol!"

"Kay nano, dili man siya buo na square!"

"Ka-tunga lang siya!"

"Pag tindog tadong? Dili niya kaya miski gusto niya!"

Miski nasasakitan siya, gusto ni Semo maging ka-pareha ninda.





Nag pa dalus-ay siya san iya sadiri, pa-baba san burol, habang nasasad-sad an iya mga anggulo kag gilid.

Waran ka-luoy an iya pag-takdag, natatama an iya lawas sa duta, para lang mapudpod an iya mga kanto.

Dili siya naga udong.





Pagka-niyan an iya maganda na may pagka-gold na dulaw na kulay kay na-butangan na san masakit na mga samad-samad.

Pero waran labot si Semo.

Habo niya na siya lang an naiiba an anyo.





Hasta usad ka-adlaw, nag bag- o an tanan. May nakita si Semo na duha na wara niya pa nakita dati.

An usad kay may duha na daragko na sungay na naka-labas sa gilid san iya ulo.

An usad naman kay naka-labas an prominente na hawak, maselan na naka-ipit patalibod sa iya tunga.





Nagka-aramigo dayon an tulo. Naga-sadya lang sinda buong adlaw, naga laag-laag lang na waran labot kag gina-handalan.

"Igwa ka san matahom-tahom na mga sungay, Belsky!"

"Bree, an imo mga hawak! wara pa akon nakita san kaparehas sina dati!"

"Medyo cute kag matariwis ka man, Semo!"





Habang naga dugay na kaupod ni Semo an iya mga bag-o na kaamigo, may nabatyagan siya na kun nano. Nabatyagan niya na mas, malaya. Hasta usad kaadlaw, an di ka-turuodan kay nangyari.

Masadya sinda na naga liga-liga, sinda na tulo kay natumba sa taas san kada usad, kapoy-kapoy san inda karanam.

San nag dirikit sinda, an inda mga lawas kay nag kudog kag nag siga san mapawa na dulaw. An inda mga kamot kag mga tiil kay nagdirikit. Si Semo kag an iya mga ka-amigo kay gin lupad pa-taas.





Pa-taas, pa-taas, mataas pakadto sa kalangitan, sinda na tulo kay urupod umabot sa taas . Kag miski dili ninda aram, an mga bilog kag mga square kay naabot na an inda damgo.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Istorya ni Semo (Story of Semo). 			 Author: Yeram Choi. 			 Illustrator: Yisu Park.

		 			 Published by , 			https://www.booksinternational.net/project-books 			 © . 			Released under CC-BY-NC-SA-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-SA-4.0.



		 			For full terms of use and attribution, http://creativecommons.org/licenses/by-nc-sa/4.0/

		 			Contributing translators: Kristine Angela Lorque





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Copyright





Guide


Cover

Start of Story





