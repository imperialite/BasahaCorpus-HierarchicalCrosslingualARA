An Paghanap sa Dragon Island


The Asia Foundation - Let's Read




Buth Sonrin





Boooooong!

Pakabati san bagting, kinuha ni Srey Lek an dulaw na libro hali sa iya bag kag nagdalagan pakadto sa pwertahan san inda klasrum.”Srey Lek, gusto mo magkanam? May sorpresa ako sa imo,” sabi san iya amiga na si Rachana.” Pasenya ka na, makadto na ako,” sabat ni Srey Lek kag nagdalagan sya palabas sa natad san inda eskwelahan. “May importante pa ako na hihimuon!”





“Adto lang idto didto, adto lang gayud idto,” an ginaisip ni Srey Lek myentras nagadalagan sya sa natad pakadto sa library san eskwelahan. Katatapos lang ni Srey Lek basahon an Dragon’s Egg, an pinakabag-o na libro san iya paborito na serye. Dili sya nakaturog kagab-i, kay matahom gayud idto.





Nagpromisa si Mr. Phan na makuha san kasunod sidto na libro, an Dragon Island, san ginlabas ini san nakaligad na semana. Pero kay wara san nagatrabaho na permanente na librarian, nagbulontad sya na magtrabaho san pira kaadlaw kada semana. Dili sigurado si Srey Lek kun nabakal idto ni Mr. Phan.





Nagsulod si Srey Lek sa pwertahan na grabe an hinangos. “Mr. Phan! Igwa na po kamo sadto? Sabihan mo po ako kun igwa na san libro!” “Bagan nadumduman ko na ginbutang ko an Dragon Island sa may estante san mga libro,” an sabi ni Mr. Phan.”Kitaon ko.” “Amo idto na may masilaw na pula na putos!” siyak ni Srey Lek.





Ginkita ni Mr. Phan sa mga estante san libro, gin-abrihan an mga hunos kag ginhanap sa mga nakapatong-patong na mga libro. Pero wara didto an libro na Dragon Island.





“Pasensya ka na,” sabi ni Mr. Phan, “bagan may naghuram na sadto. Maghulat ka na lang hasta maibalik idto.” “Amo lang! Nangyari man ini sa akon sadto san may nagustuhan ako na libro,” sabi ni Srey Lek. “Sin-o an naghuram? San-o kaya idto ibabalik?” “Pasensya na. Dili ko aram,” sabat ni Mr. Phan. “Wara ako didi kahapon kag wara man san nagsurat kun sin-o an nagkuha sadto.” “Kinahanglan naton san maayo na sistema,” an sabi ni Srey Lek san pahali na sya.





Hinay-hinay na nagbalik si Srey Lek hali sa natad san eskwelahan. Nakaduko an iya ulo sa pagkadisganar. “Srey Lek, dyutay ko na ikaw mabutangan san

absent!” an sabi ni Ms. Sida na nakita an iya mamundo na hitsura. “Oh, wara na naman ba si Mr. Phan san gusto mo na libro?” “Wara po,” an sabat ni Srey Lek. “Dili nya ngani aram kun sin-o an naghuram sadto. Pan-o nangyari na dili ta aram kon hain an mga libro?”





“Basi may maisip ka na sistema para masusog an mga libro,” an suhestyon ni Ms. Sida. “Kinahanglan naton magbutang san Drago Tracker sa

kada libro,” sabi ni Srey Lek. “Pareho san ginhimo ni Danalle sa Dragon’s Egg.” “Pwede ina. Pero maiwat man na mapadara idto hali sa mundo san Dragonia,” an sabi ni Ms. Sida sabay kindat.





Gintukdo ni Ms. Sida an tanan na paagi na ginagamit san entiro klase para masusog an mga bagay. Ginpadumdom nya kan Srey Lek an tsart sa dingding na nagasusog san progreso san mga estudyante sa Multiplication Table. Gintukdo nya sa pisara an listahan san inda mga asaynment. Ginpakita nya kan Srey Lek an mga kinahanglan nya himuon sa inda ingkudan.





“Pwede ba naton isurat an pangaran san estudyante kag an libro?” an hunga ni Srey Lek. “Maayo ina, Srey Lek,” sabat ni Ms. Sida. “Amo ina an dapat na ginahimo san usad na database manager!”





“Diba an mga database sa kompyuter ina? Ginasurat ta man lang an pangaran,” sabat ni Srey Lek. “Oo, damo pa an sakop san usad na database manager pwera sa pagasurat, pero pareho lang an ideya; pag-organisa san mga impormasyon para magamit san mga tawo,” sabi ni Ms. Sida.





Nagtuod si Srey Lek. Nagtalikod sya kag naglakat pabalik sa library, guyod si Ms. Sida.





“Mr. Phan, kinahanglan ta san database,” an sabi nya. “Kinahangalan ta maaraman kon hain an Dragon Island.” “Maayo ina,” sabi ni Mr. Phan myentras nagakita sa mga nakahilera na libro. “Pero pan-o? Wara kita san kompyuter.”





“Dili na naton kinahanglan,” sabi ni Srey Lek kag gintukdo an dingding. “Pwede ta gamiton an pisara para suratan san mga pangaran kag an libro na

ginhuram. Tapos pwede naton panason kun ginbalik na ninda an libro.”

Gintunaan na nya isurat an Dragon Island sa pisara. “Pero papan-o kun igwa san nakapanas san pisara na dili man gintuyo?” hunga ni Ms. Sida. “Nano kaya kun sa dako na lang na notbuk? Pareho san imo ginahimo sa amon attendance,” sabat ni Srey Lek.





“Matahom ina,” sabi ni Mr. Phan. “Ibutang man naton kun san-o ginhuram an libro para maaraman naton kun sing-ano na kadugay an pakahuram.”

“Maaraman ko na kun san-o ibabalik an Dragon Island!” eksayted na sabat ni Srey Lek. “Mababasa na ninda idto sa sulod san duwa o tulo kaadlaw.” Nakatawa si Ms. Sida. “Gusto ta man tagaan an mga tawo san medyo huruhalawig pa man dida.” “Tapos, ibubutang ta man kon san-o ginbalik san naghuram an libro,” an sabi ni Mr. Phan.





Ginkuha ni Mr. Phan an notbuk sa lamesa kag nagsurat san upat na klase san impormasyon sa taas sani. “Pan-o naton maaataman an aton database?” an hunga ni Ms. Sida. “Dili ko aram an iyo ginapunto,” an nalilipong na sabi ni Srey Lek. Pan-o naton masigurado na an mga ngaran, libro kag petsa ginsurat?” an hunga ni Ms. Sida. “Masusurat mo ba an mga impormasyon?” an hunga ni Srey Lek kan Mr. Phan. “Kun adi ako,” sabi ni Mr. Phan. “Kag pwede ko man sinda tukduan kun pan-o magbutang san mga impormasyon para maski wara ako magagamit an database.” “Pwede ta man ipaayos an pagbalik san mga libro sa estante,” an suhestyun ni Srey Lek myentras ginatukdo an masamok na pakapatong-patong san mga binalik na libro.





Sana na hapon, natapos ni Mr. Phan an pagpreparar san notbuk myentras si Srey Lek naman naghimos san mga libro kag naghimo san CHECK OUT HERE na plakard. “Sugad maaaraman ta na kon diin an tanan na libro,” sabi ni Srey Lek. “Pero dili ini makabulig sa akon kun hain na an Dragon Island sugad. Sa banta ko kinahanglan ko magin pasensyoso.” Taudtaod nagsulod an amiga ni Srey Lek na si Rachana sa library. “Hi, Ms. Sida. Hi, Mr. Phan. Nano an ginahimo mo Srey Lek?” “Naghimo si Srey Lek san database para madali naton maaraman kun hain an mga libro sa library,” an sabi ni Ms. Sida.





“Mr. Phan, kinahanglan ta san database,” an sabi nya. “Kinahangalan ta maaraman kon hain an Dragon Island.”

“Maayo ina,” sabi ni Mr. Phan myentras nagakita sa mga nakahilera na libro. “Pero pan-o? Wara kita san kompyuter.”





“Ibutang naton an pangaran mo sa database para maaraman san tanan na ada na sa imo an Dragon Island,” an sabi ni Ms. Sida. Malipay na gintunaan ni Srey Lek an pagbasa. Aram nya kun san-o sya nagtuna. “An yamog naglikop sa isla...”





Ginsuportahan san Smart Axiata





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Joanna Rose I. Gonzaga, Marlon G. Arididon, and Ma. Nicole Villanueva, and was approved for publishing by the Department of Education Region V - Bicol Learning Resource Management Section (LRMS) of the Curriculum and

Learning Management Division (CLMD). The book was field tested by Irene Lumbao.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Paghanap sa Dragon Island (Finding Dragon Island). 			 Author: The Asia Foundation - Let's Read. 			 Illustrator: Buth Sonrin. 			 Editor: Huy Chheng Rattana.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Enrique Villasis, Dahlia Cristobal, Amancio Cantoria, France katrina Basical





Table of Contents


Page 1

Page 2

Page 3

Page 4

Page 5

Page 6

Page 7

Page 25

Page 28

Page 31

Page 34

Page 37

Page 40

Page 43

Page 46

Page 49

Page 52

Page 55

Page 58

Page 60

Page 61

Page 63

Page 64

Copyright





Guide


Cover

Start of Story





