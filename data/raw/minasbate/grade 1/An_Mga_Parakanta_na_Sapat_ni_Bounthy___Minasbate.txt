An Mga Parakanta na Sapat ni Bounthy





Naga istar si Bounthy halapit sa isad na kadlagan. May mga matatahum na sapat sa patalibud san inda istaran na nagakararanta sin matatahum na huni. Sugad sani an inda huni,&nbsp; "coo-oo, coo-oo".&nbsp;





Pag nagakaranta sin malipayon an mga sapat, kaila ila ni Bounthy magpara pamati sa inda.&nbsp;&nbsp;





Oro adlaw, nagadara sin isad na sapat pakadto sa kadlagan para magdakop sin iba pa na mga sapat.





Ginapandakop niya an mga sapat&nbsp; isad isad kag ginadara pauli.&nbsp;





Napupuno na an balay ninda Bounthy sin mga iba iba na mga sapat. Pero san kadugayan na, imbis na magkaranta, namumundo sinda.





Isad ka adlaw, nakamata na la si Bounthy na maski isad na sapat, waran nagakanta.





Ginpaninguha ni Bounthy na magkaranta na may kalipay gyapon an mga sapat ninda kaya naghino sia mga paagi. Ginbahugan nia sinda sin niluto na bugas,&nbsp; pero ni isad wara sin nagkaon.&nbsp;





Ginhunga niya an iya mga sapat, "Nano an amamatyagan niyo, mga sapat ko? "&nbsp; Kag iya pa ginhunga otro, "Gusto ba niyo bumalik sa kadlagan?"





Didi na nagdesisyon si Bounthy na kaistoryahun si Papa niya.&nbsp;





Dinara ni Bounthy kag Papa niya an mga sapat pabalik sa kadlagan kag pinangbuhian sinda tanan.&nbsp;





Sa pagkabuhi sa inda sa kadlagan, paspas an mga sapat na nagrulupad. Kag sa inda kalipay san inda pag uli sa kadlagan, ginsinud-ong ninda si Bounthy sin may kasadya.&nbsp;





Pagka buwas, nakabati si Bounthy sin mga malipay na&nbsp; nagakarantahan na mga sapat sa mga sanga san isad na puno apiki san inda balay. "Coo-oo! Coo-oooo!"





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Mga Parakanta na Sapat ni Bounthy (Bounthy's Singing Birds). 			 Author: Sinthanou Sidavone. 			 Illustrator: Nivong Sengsakoun.

		 			 Published by , 			https://storyweaver.org.in/stories/34924-bun-thi-kab-nok-khao-khonglav 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: charina estoquia





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Copyright





Guide


Cover

Start of Story





