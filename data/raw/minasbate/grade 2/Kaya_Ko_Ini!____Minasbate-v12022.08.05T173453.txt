Kaya Ko Ini!


Zuly Kristanto




Henny Yulianti





Gusto mag-intra ni Aldo sa soccer club san Mitra Naga . Nangako siya sa iya sadiri na magapraktis siya sin maayo para magin mahusay na striker. Sugad pa la nagatuna na siya mag-isip kun pan-o magaselebrar kun makaiskor siya sin goal.





Nagapraktis si Aldo sa pagdribol.





Masigasig na ginahimo san iba na mga bata an ehersisyo sa pagdribol kag pagshoot. Ginasipa ninda an bola san irog sani kag irog sadto na paagi.





Pagkatapos, nagapraktis sinda san pag-agaw san bola. Didi sani na istilo matibay si Aldo!





Oras na para magtuka san mga posisyon sa mga bata para sa isad na kanam. Napili si Aldo para magin...





usad na defender!





Ugh! Gusto ni Aldo na ipakita sa coach na pwede siya magkanam bilang usad na striker. Maga-iskor siya san goal.





Nagtuna na an kanam.





Kinahanglan agawon ni Aldo ina na bola.





Nakuha niya an bola! "Aldo, ipasa an bola sa akon!" an siyak ni Nafi.

"Handa na ako di! Siyak naman ni Dudi.

"Ipasa na, Aldo!" An siyak san coach.

Pero inparadribble pa ni Aldo an bola sa field.





San bigla...





Naagaw san mga kakontra an bola kag nagdalagan sinda pabalik sa luyo na field ... kag wara sin nagabantay sadto na parte para magpugong sa inda. Nagdalagan sinda sa likod ... kag wara sin nagabantay didto para pugungan sinda! Kag ...





Goal!

Nakaiskor an luyo na team.

"Sala mo idto!" ginbasol ni Dudi si Aldo.

"Aldo, dapat ginbantayan mo an likod."

Dili man nalipay an inda coach.





Nagtuna na ang ikaduha na parte san kanam. Yana napugungan sin maayo ni Aldo an strike san inda kakontra.





Inagaw ni Aldo an bola. Sisipaon niya an bola pakadto sa iya kaupod. Pero nababantayan an tanan niya na kaupod kag wara sin libre. Ginpasa ni Aldo an bola kay Dudi sin may pagdududa.





"Imposible ini," nagsiyak si Dudi kag ginsipa pabalik an bola kan Aldo. Gindribol ni Aldo an bola habang nagaiwas sa mga kakontra niya. Naghanap siya san tsansa na maipasa an bola sa usad niya na kaupod.





Ginpasa ni Aldo an bola kan Nafi. Ginpasa ni Nafi idto kan Rahman. Napugungan si Rahman san kakontra pero nasipa niya an bola kag nag-udong ito sa tiil ni Aldo.





Nano an dapat na himuon ni Aldo?

"Sige na, Aldo! I-shoot mo na!" nagsiyak an coach.





Goaaaal!!!!

Ginpakita ni Aldo an iya sayaw san pagselebrar.





Natapos an kanam kag patas an iskor. Sugad, nasabtan na ni Aldo na an pag-iskor nagakinahanglan sin maayo na pagburuligan san team. Importante pareho an tanan na papel. Pwede man mag-iskor san goal an mga parabantay paminsan-minsan kag magpakita san inda sayaw san pagselebrar. Nano kay dili?





©2019, The Asia Foundation.

Nahimo ini na libro sa paagi san workshop san pagsurat san mga libro sa mga lokal na lengguwahe na nahimo sa pagburuligan san Litara Foundation kag san The Asia Foundation. Ini na workshop kag professional development, kaupod san pag-edit kag pagdisenyo sani na libro, gintunaan san Litara Foundation.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Kaya Ko Ini! (I Can Do It!). 			 Author: Zuly Kristanto. 			 Illustrator: Henny Yulianti.

		 			 Published by The Asia Foundation - Let's Read, 			#_url_# 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Enrique Villasis, Jan Carl Dolores, Michael Wilson Rosero, Shirley Titong, REAN MIJARES





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Copyright





Guide


Cover

Start of Story





