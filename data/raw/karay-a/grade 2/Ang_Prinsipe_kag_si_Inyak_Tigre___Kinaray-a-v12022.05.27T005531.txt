Ang Prinsipe kag si Inyak Tigre


Wulan Mulya Pratiwi




Evi Shelvia





Ginhimuan ka mga bantay ang prinsipe kang bola nga himo sa ugbos kang talisay. Ang isip kang dahon, anda ginatandaan sa lupa.

“Gusto ko ka mas bahul nga bola!” singgit kang prinsipe. “Lantawa bala kun pira pa lang dya ka dahon!

“Duro pa ang kinahanglan natun!”

“Pero, Kamahalan, naubos natun run ang mga ugbos kang talisay. Kun gurang, tam-an ka tapok,” hambal ka isara.

“Pangita kamo sa katalunan!” sugo kang prinsipe.

“Pero, Kamahalan, sa palibot lang si Inyak, ang hari kang katalunan! pakitluoy kang isara.

“Bisan kami sarang na gus-abun!”





“Naiwan kamo! Ako run lang gani ang mangita!” pangsuya kang prinsipe.

Nagsulud tana sa katalunan. Nagasunod ang mga ginakulbaan nga bantay.

Nangita ang prinsipe para sa pinakamanami nga dahon kang bayog.

Sa hinali...





Rawr!





“Si Inyak!” singgit ka mga bantay.

Tanan sanda nagtal-as parayu!





Nabulag ang prinsipe sa mga bantay. Nakadangat tana sa masiuk nga bahin kang katalunan.

Tana na lang isara. Bisan diin, makita gid tana ni Inyak! Maiwan run lang tana?





Sa kalawidun, daw sa nakapalagyo gid man tana kay Inyak. Ugaring wara tana kamaan kun diin ang aragyan pauli.





Ay, Hala!

Rugyan liwat si Inyak!





May napanilagan ang prinsipe. Ginalambatan lang tana ni Inyak kun may iban tana nga agtunan. Wara man dya nagapangsaruso. Ginatudo ayhan tana ni Inyak sa aragyan pauli?





Basi gusto tana buligan ni Inyak.





Natalupangdan kang prinsipe ang mga nawigit nga upak kang durian sa aragyan. Paratandaan ayhan dya?

Ginakulbaan sa gihapon ang prinsipe, pero ginsunod na ang mga upak kang prutas sa lupa. Hinay, hinay-hinay lang.





Kun nagatalang ang prinsipe, nagatugro si Inyak kang bag-o nga tanda.





Nakalab-ot gid man ang prinsipe sa anda lugar. Nakauli gid man tana!

“Rawr!” pangurub ni Inyak halin sa katalunan.

Natingala ang prinsipe. Daw sa ginasakitan ang ngurub nga ana nabatian.





Nagbalik ang prinsipe sa katalunan.

Si Inyak nasiud!





Ginbuligan ni Inyak ang prinsipe.

Gani, ang prinsipe ruman ang dapat magbulig kay

Inyak.





Nabatian man kang hari ang pagpangurub ni Inyak. Gindara na ang ana mga bantay sa binit kang katalunan. “Kamahalan indi pagsakita si Inyak!” pakitluoy kang prinsipe. “Ginbuligan na ako.”





Nahangyus ang hari, pero bahul ang ana pagpasalamat kay Inyak. Ginmando kang hari nga ang mga tawo kag tigre indi dapat magkahadluk sa isara kag isara, “Ang mga tawo kag tigre dapat magtawhay. Ginluwas kang dya nga tigre ang akun bata. Umpisa ka dya, wara it bisan sin-o sa akun kaharian ang manakit sa mga tigre, kag ang mga tigre amo man sa mga tawo!” hambal kang hari.





©20 19 ,The Asia Foundation.

Ang dyang libro nahuman sa paghanas sa paghimo kang mga libro sa tumanduk nga pulong sa pagpakigbuylog kang Litara Foundation, The Asia Foundation kag ISI Padang Panjang, West Sumatra. Ang paghanas kag pagpasanyog propesyonal, abay ang pag-edit kag pagdisenyo kang dyang libro ginhimo kang Litara Foundation.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Prinsipe kag si Inyak Tigre (The Prince and the Tiger). 			 Author: Wulan Mulya Pratiwi. 			 Illustrator: Evi Shelvia. 			 Editor: Sofie Dewayani, Eva Y. Nukman.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Mary Hyazinth Guanzon, Jose Edison C. Tondares, Crisanto V. Miranda III, Kea Chiva





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Copyright





Guide


Cover

Start of Story





