Insakto Lang!





Nagakalangkag si Priya. Kadya ang anang una nga adlaw sa bag-o na nga eskuwelahan. Mayad, hay si Wheely kaimaw na man.





Ginhatud si Priya sa eskuwelahan kang anang nanay. "Indi takun sigurado kung ano mabatyagan ko sa bag-o nga eskuwelahan nay," hambal ni Priya.

"Indi ikaw maano, Priya. Rugya man si Wheely imaw mo," kuon kang anang nanay, nga nagapaypay nga magahalin dun.





Gintamyaw ni Miss Ali si Priya samtang nagasakay sa anang wheelchair. "Pagtamyaw, Priya. Dali agto kita sa imong klase kag kilalahun ang mga bag-o mo nga mga abyan," hambal ni Miss Ali.





Nagsulud sanda sa hulut-turun-an. "Mayad nga aga sa tanan. Amo diya si Priya. Mangin klasmeyt ninyo tana umpisa tulad," hambal ni Miss Ali.





Ginturok kang mga estudyante si Priya kag nagyuhum. Luyag nanda mag-usyuso sa anang wheelchair. Naghambal sa likod si Mere, "Miss Ali, puwede makapungko si Priya sa ingud ko."





Nagpadulong si Priya sa bakante nga lamesa ingud ni Mere. "Nami ang imong wheelchair, Priya," pagdayaw ni Mere. "Salamat, Mere. Amo diya si Wheely. Nagabulig kanakun maghulag-hulag," sabat ni Priya.





Karun, tagsiripal dun. Nagdalagan lagi si Mere kang nagbagting ang lingganay. "Tawas kanakun, Priya," tawag na.





"Sa diin kita maagto?" pamangkot ni Priya, nga wara ti latu sa nagatabu. Nagdalagan sa banyo kang bahi si Mere. "Turuka, Priya. Ang banyo ngaya nagakaigo gid kanimo," hambal na.





Nagsulud sa banyo si Prita. "Wow, maski kasra wara ko pa diya nakita kauna," hambal na. "Turuka, Mere! May laragway pa ni Wheely."

Indi tama ka sipot ukon wayang. Insakto lang gid!





Nagdalagan liwan si Mere paguwa. "Dali, ipakita ko kanimo ang rampa," tawag na. Madasig nga nagsunod paguwa si Priya. Lapad kag manami ang dalan.





Nagapasaka si Priya. "Ang rampa ngaya sa bilog nga eskuwelahan, Priya. Ikaw kag si Wheely puwede gid makaagto bisan diin," hambal ni Mere. Indi tuman ka patuklad ukon tuman ka padulhog. Insakto lang gid!





"Ipakita ko kanimo ang siripalan, Priya," hambal ni Mere. Nagdalagan tana sa korte kag ginpasa ang bola kay Priya. "Salu-a, Priya! I-shoot ta sa ring," hambal na.





Nagpadulong sa ring si Priya, kag ana diya gin-shoot. Napasinggit tana sa kalipay. Indi taas ukon naba. Insakto lang gid.





Karun, oras dun magbalik sa klase. "Nasadyahan gid ako, Mere. Wara ko napinsar nga ako kag si Wheely duro ang mahimo," hambal ni Priya. "Tungud ikaw kag ang eskuwelahan, insakto lang gid!" sabat ni Mere.





About this ProjectPrejudicial stereotypes, discriminatory attitudes, and low expectations for children with disabilities create barriers to education and other opportunities for advancement. To address this challenge, The Asia Foundation in Indonesia and in the Pacific Islands collaborated to write ten stories that normalize the representation of children of varying abilities and emphasize their capabilities. Enjoy reading these stories with text, audio, or Sign Language.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Insakto Lang! (Just Right!). 			 Author: Sidhant Maharaj. 			 Illustrator: Regina Vaka’uta. 			 Editor: Neehal Khatri.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Patrick Dominic Minayo





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Copyright





Guide


Cover

Start of Story





