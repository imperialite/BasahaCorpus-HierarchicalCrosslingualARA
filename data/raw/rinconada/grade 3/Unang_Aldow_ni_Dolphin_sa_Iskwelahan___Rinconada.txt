Unang Aldow ni Dolphin sa Iskwelahan





Nguwan ana unang aldow ni Tintin sa Iskwelahang Pandagat. Makakatuod iyang maglangoy sa paspas, magliko, saka maglukso paluwas sa tubig! Kinding si mas sadit ai Tintin saka mas maluway kaysa sa ibang dolphins. Kakayanon daw niyang makasabay?&nbsp;





Uri na si Tintin sa una niyang leksiyon! Si gurang nya na ngud pinapabayad sa ngamin kung pauno niya ipilik-pilik ang ikog niyang paspas. Biglang naglangoy su grupo parayo kinding si Tintin, sakit-sakit saka nauuri. Diri na iya sigurado kung gusto nya ang Iskwelahang Pandagat.&nbsp;





Namangno ni Tintin andtong grupo sa isura habang naglalangoy na maluya. Kinding biglang–ayko!--napungka su payo ni Tintin sa dakulong bato ta kwasa diri iya nagmamangno.&nbsp;&nbsp;





Diri nag uban, nakalagpas na su grupo maglangoy sa dakulong bato, su gurang na ngud ni Tintin pig parumrum kanya na gamiton a palipik nganing magliko saka makalipot sa dakulong bato. Pinorbaran ni Tintin na sunoron su sinabi ku ngud niya.&nbsp;





Kinding naudaan sa kontrol si Tintin kaya napungka iya sa bato. Supog supog si Tintin. Dawa mga igin na isura saka pugita pigpapararaw-an iya.&nbsp;





Namamati na ni Tintin na pumundo nalang sa pag iskwela sa Iskwelahang Pandagat. Diri niya maintindihan kung ngata boko iyang arog ku ibang mga dolphin.&nbsp;





Puon kadto, nagdesidir iya na makatuod mag langoy sa paspas saka mag liko. Inupakan pati iya kang mga sadit na isura.&nbsp;&nbsp;





Dali-daling tinalon si Tintin paluwas sa tubig tanganing ipabayad sa ngud sa nakaktuod na iya. Kinding maluya saka bokong diretso ang pag ulangto niya. Nagngirisi ang ibang mga dolphin.





Sinilngan ni Tintin su ibang dolphin na nag uuruualangtong diretso saka makusog. Isi niya na makakatuod iya kung padagos lang iya sa pagpurbar, arag kana paggamit niya kang palikpik saka ikog.&nbsp;&nbsp;





Nagsisilong si Tintin habang nag uuruulangto a grupo sa dolphin paluwas sa tubig. Usad grupong turista ang nagpiktyur kanda. Ini na ang tsansa na magpurbar iyang mag-ullangto ulit.





Nagulangto si Tintin sa angin kinding tinnama ana payo niya sa bangka sa turista habang pababa na iya. Nasusurang na iya ta tolong beses na iyang naulog sa usad na aldow!&nbsp;





Biglang nakarungog si Tintin sa babaying nag aayat sa tabang. Binaoy niya su ibang dolphin na maglangoy sa paspas para tabangan adtong babaying nag aayat sa tabang.





Kinding masyadong arayo su ibang dolphins! Naangimadmadan niya sadirihon a pagtabang adtong babayi. Pinarumrum nya sa sadiri na dapat magin alisto, maglangoy sa paspas, mag liko sa tamang panawon saka sumilong sa inuulangtuhan.&nbsp;&nbsp;





Nagpokus si Tintin sadto babayi, ginamit ang ikog niya sa tultol, nag-itok tanganing makuko ana pansin kandtong babayi saka nag ulangto sa angin nganing mabayad iya ka mga tawo na tinatabanga nya adtong babayi.&nbsp;





Habang bitbit niya ana babayi paiyan sa pangpang, muyamuyang sinilyakan saka inupakan iya sa mga tawo. Bida si Tintin!&nbsp;





Namuya si Tintin sa naisihan niya nguwan. Di iya makaulat na makabalik sa skwelahang Pandagat udma.&nbsp; &nbsp;





&nbsp; &nbsp;





&nbsp; &nbsp; &nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Unang Aldow ni Dolphin sa Iskwelahan (Dolphin's First Day of School). 			 Author: Pao Makara. 			 Illustrator: Sorn Sreynuch.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Rhoda Elaine Azur





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Copyright





Guide


Cover

Start of Story





