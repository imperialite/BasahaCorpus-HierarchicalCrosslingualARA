An Nakakabilib na si Daisy





&nbsp;





San una na panahon sa dyutay na umahan katakin san dyutay na barangay...





...may nakaistar na siwo na nagangaran san Daisy.





"Pagdako ko, gusto ko maglupad san mataas, mataas parehas san langit," sabi ni&nbsp; Daisy.&nbsp;





Pero gintawahan lang siya san tanan na iba pa na manok.&nbsp;





"Kakaiba mo man," sabi ninda. "Dili na kami makikanam sa imo maski san-o."





"Daisy, pwede ta hiwagon an aton pakpak pataas kag pababa. Pero, malisod para sa mga manok maglupad," Sabi san iya Mama sa iya.





Dili nagsuko si Daisy. Kada adlaw, nagapraktis siya mag-usad sa paghiwag san iya pakpak para makalupad. Lupad, lupad, lupad, ginahiwag niya an iya pakpak pero dili siya nakaangat sa duta.





Myentras nagapuru-praktis siya, ginhuna-huna niya&nbsp; an iya sadiri na nagalupad san mataas pa-langit kag ginakita an mga manok sa baba. Ginhuna-huna niya an iya sadiri na nagalupad-lupad lagpas sa maya kag layang layang. "Wow!" masabi an iba na sapat. "Manok na nakalupad!"





Kaya... Lupad, lupad, lupad, nagapraktis si Daisy maglupad kada adlaw.





Nakaangat siya sa duta pero nagabagsak man lang.





"Dili gayud ako makalupad maski san-o!" tangis ni Daisy sa iya Mama. "Tama man gayud an iba.""Daisy, nalalain ka sa iba na manok. Habo ninda maglupad pero ikaw gusto! Kaya mo ina," Sabi san iya Mama.&nbsp;





San masunod na adlaw, nagsakat si Daisy sa tuktok san manukan kag lupad, lupad, lupad, ginhiwag niya an iya pakpak. Nakalupad siya sa hangin kag naglupad... naglupad ... naglupad kag ...





Nagtarawa san matuda an iba na mga manok. "Ha ha ha! Ginsabihan ka na namon! Dili nakalupad an mga manok!"





Pero san masunod na adlaw, mas mataas an ginsakat ni Daisy, abot sa tuktok san kamalig. Lupad, lupad, lupad, ginhiwag ni Daisy an iya pakpak para makalupad.





Naglupad siya kag naglupad ... naglupad ... naglupad kag ...





Naglinupad lang siya! An hangin sa idarom san iya pakpak kay mas nagkusog kag naglupad sya pataas san pataas! Sabi san maya kag layang layang, "Nakakabilib! Manok na nakalupad!"&nbsp;&nbsp;





Tag an iba na manok gusto man maging parehas niya. Sabi ninda, "Oh Daisy, nakakabilib ka!"





&nbsp;





Many thanks to the volunteers at Book Dash for the creation and publishing of this work and to the team at Dunlop for the audiobook recording.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Nakakabilib na si Daisy (Amazing Daisy). 			 Author: Leona Ingram, Nozizwe Herero. 			 Illustrator: Siya Masuku.

		 			 Published by , 			http://bookdash.org/ 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: Cyril Zaragoza



		 			Narrator: the team at Dunlop





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Copyright





Guide


Cover

Start of Story





