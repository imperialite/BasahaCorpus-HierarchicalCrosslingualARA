Makusog na Bayong


Choeurn Kim Heng




Chann Samphors





Ku unang panawon, mantang namiminwit sadto salog si Lolo Pepe,

nakaturak iya sa magayon na kulor balangaw na itlog.

Pinurot niya adto saka nagdesisyon na ipauli sadto baloy niya.





Di nauban, su kulor balangaw na itlog naimsa.





Inataman ni Lolo Pepe sa maray su bayong. Lalo ading nagparagayon abang

nagdadakulo.





Nagustuwan ku mga tawo sadto lugar su bayong kaya nginaranan nira ading Magayon. Nagustuwan man ku bayong su mga tawo. Minsan, makikingayamon iya ka mga igin saka manggaga-igatong para ka mga tawo.





Usad na tag-init, nagin mas mainit sa normal a temperatura. Kaya biglang

nagka-agko katutong na nagdara sa peligro ka buway ka mga tawo.

Pagkabayad ni Magayon ku asu, dali-dali iyang naglayog parani

tanganing tumabang.





Kadaklan ku tawo nagluyo sadto salog tanganing makadulag, abang su iba

natagak sadto tanganing tumabang para masigbo su kalayo. Naglibot si Magayon sadto lugar para anapon si Lolo Pepe pero di niya nabayad.





Nakabayad si Magayon sa grupo sa mga igin na nalaom ku maib-og na asu saka kalayo. Kaipwanan nira sa tabang!





Diri nagdarwang isip, kinuko ni Magayon su babaying igin na naka-wheel chair. Abang naglalayog, nabayad niya si Lolo Pepe na nalaom ku kalayo sadto ibaba.





Pagkatapos niyang madara su babayi sadto ligtas na lugar, nakamati si

Magayon sa kapagalan saka namangno niya na agko na tama su pakpak niya. Pinakiusipan iya ku mga tawo na diri na magbalik sadto. Pero, naglupad nanggad si Magayon paiyan sadto nagkakatutong tanganing tabangan si Lolo Pepe.





Paglupad sadto kalayo natamaan su magayon niyang ikog. Nabayad ni

Magayon si Lolo Pepe kaya innabay iya kanya.





Linnunad si Lolo Pepe sadto taludtod ni Magayon. Naglupad sira parayo sadto

katutong.





Pag-abot nira sadto ligtas na lugar, sinabog ku mga tawo sa tubig su pakpak

ni Magayon. Diri man nakulgan su bayong pero naraot su magayon na kulor ku gabi niya.





Napupurisaw si Magayon na uda na migpayaba kanya nguwan. Nauda na

kaya su kulor balangaw niyang gabi.





Pero inasikaso sa maray ku mga tawo si Magayon. Dinaran iya sa pagkaon para

bumalik su kusog niya. Diri nauban, nagbalik su dating awak ni Magayon.





Ku kaya na ni Magayon na maglayog, ngamin nagrani kanya para magpamuya. Tinawan si Magayon sa pulang panyo bilang regalo ku tabang niya ku agko

katutong.





Tinawan man iya sa bagong ngaran.

Makusog a bago niyang ngaran.





Sinuportaran ka SMART





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Salvacion Magistrado, Franlie Ramos-Corporal, Sheila Loria, Marlene Laya, Estefanie Delloro, Rema Montes, and Marcia Calleja, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Jennifer Julianes.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Makusog na Bayong (Brave Bird). 			 Author: Choeurn Kim Heng. 			 Illustrator: Chann Samphors.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Rica Mae V. Llaga, Kent Patrick De Lima





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Copyright





Guide


Cover

Start of Story





