Kangga


Maria Angela R. Alvea




John Leonard Cuizon





”Rona, bangon na dida,” an sugo ni Mamay. “Sige na, ’Nak, himusa na ina na higdaan mo kay bisitahon ta an Lola mo,” an sabi ni Papay. Nagkuruhob san habol si Rona.

”Habo ko po mag-upod. Nahahadlok po ako magsakay sa aton kangga.”

“Kaya lang, Rona, kinahanglan mo mag-upod. Gusto ka daw makita san imo Lola,” an agda ni Mamay.

”Kadi na kay agud mamahaw. Taudtaod buligan mo ako maghimos san aton dararhon.”





Napiritan na bumangon si Rona. “Mamay, hain po an aton mga dararhon?”

“Adto sa lamesa.” Ginbuligan ni Rona an iya iloy sa pagsulod san

mga dararhon sa inda luma na basket na himo sa nito.

Usad na dyutay na kaldero na may luto, duha na blue na plastik na baso, tulo na bilog na puti na plato. Upat na daragko na tilapya kag lima na

mapulahon na kamatis. “Palangga, preparado na an aton kangga. Rona,

kadi na,” agda san iya ama.





Nagadaguhob an dughan ni Rona sa kahadlok myentras nagasakay sa Kangga. Naisipan nya, papan-o kun mahulog sya?

Papan-o kun sa pagbutong san kangga bigla magyaob ini kag madat-ugan sinda?

“Mamay, nahahadlok po ako.”

“Dili ka mahadlok. Bilangon mo lang an aton makikit-an na mga bagay,” sabi san iya iloy myentras magkahawid an inda mga kamot.





Sa dalan nalantawan ninda an mga alibangbang na pasadi-sadi an kolor na nagarulupad patalibod sa usad na tanom na puno san burak.

“Bilangon mo daw Rona kun pira kabilog an alibangbang na nakikita mo?”

U-u-sad, d-d-duha, t-t-tulo, u-u-pat, lima, unom! unom! Igwa’n unom na alibangbang Mamay!”sabat ni Rona.





Mas lalo pa kinulbaan si Rona san mag-agi sa kabatuhan an kangga na ginasakyan ninda.

“Mamay,” nahahadlok na sabi nya.

“O, kitaon mo, Rona, may mga baka na naghurab san dinghot. Bilangon mo daw kun pira sinda? U-u-sad, d-d-duha, t-t-tulo, upat, lima, unom,pito! Pito na baka po tanan!” an nagakudog na sabat nya.





“Apike na po ba kita ninda Lola?” nakahangos san hadarom si Rona. “Wara pa, anak,” an sabi san iya ama. “An balay ni Lola mo, adto pa sa

unhan.” Ginabutong gihapon san karabaw an kangga. Nagbalik naman an kulba ni Rona.





“Rona, kita mo an mga pato. Bilangon mo daw kun pira tanan,” an sabi ni Mamay. Ginbilang ni Rona an mga pato na nakalinya kag nagapakiay-kiay na nagatabok sa dalan.

“U-u-sad, d-d-duha, tulo, upat, lima, unom, pito, walo! Mamay, walo na pato po tanan!





Padayon sa pagbutong an karabaw sa kangga na inda ginasakyan. Nakaduko si Rona sa dalan. May mga kuhol sa duta na hinay-hinay na

nagakamang. “Pira an mga kuhol na ada, Rona?”

“U-u-sad, d-d-duha, t-t-tulo, upat, lima, unom, pito, walo, syam! Mamay, syam po tanan,”an sabat ni Rona.





Kinapoy na si Rona sa kaduduko kag kabibilang san mga kuhol kaya naghangad sya.

Sa itaas, igwa san mga sapat an nagarulupad.





“Waaa! an makusog na sabi ni Papay sa karabaw. Umudong an kangga.

“Kadi na. Lusad na kita,” an sabi san iya ama kan Rona.

“Kadaka nagapreparar na san tinola na manok an imo Lola.”





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Junee L. Abetria, Fatima B. Refamonte, and Jane Abejuela, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Maricho Sun P. Llabres.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Kangga. 			 Author: Maria Angela R. Alvea. 			 Illustrator: John Leonard Cuizon. 			 Editor: Honesto Pesimo Jr.. 			 Contributor: USAID's ABC+: Advancing Basic Education in the Philippines.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Enrique Villasis, Fhernee Lim, Roda Daignre





Table of Contents


Page 1

Page 2

Page 3

Page 13

Page 16

Page 19

Page 22

Page 25

Page 28

Page 31

Page 35

Copyright





Guide


Cover

Start of Story





