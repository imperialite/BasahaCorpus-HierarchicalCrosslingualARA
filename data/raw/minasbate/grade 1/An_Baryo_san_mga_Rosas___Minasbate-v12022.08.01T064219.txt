An Baryo san mga Rosas


Su Nyein Chan




Wunna Lwin





Sadto na panahon, may dyutay na baryo na an tanan nagataranom san pula na rosas. Matahom an baryo kay damo san tanom na pula na rosas. Aram an inda baryo tungod sani na inda mga tanom.





Pero wara’n nakaaram kun nano kay usad lang na klase an inda ginatanom na rosas. Nagatuod an iba sa inda na hali pa ini sa inda kanunununoan. An iba naman nagatuod na kun dili magtanom san pula na rosas isusumpa sinda.





Usad na adlaw, may usad na gurang na nakakita san kahon sa sirong san iya balay. Pasadi-sadi na pisog an sulod sani. Nginarat an gurang. Dili nya aram kun papan-o idto nakaabot sa iya sirong. Nagdesisyon sya na itanom na lang an mga pisog sa iya natad.





Gin-ataman nya san maayo an iya mga bag-o na tanom. San namurak ini, napuno an iya natad san pasadi-sadi na burak na may paiba-iba na kolor.





Nangarat an mga taga-baryo san makita ninda an pasadi-sadi na kolor san burak. May dulaw, blue, violet kag puti na burak sa tunga

san pula na rosas.





Damo’n nag-isip na masusumpa an gurang kaya insabihan sya na halion dayon idto na mga burak na pasadi-sadi an kolor. “Dili ko kaya siraon an akon mga gin-ataman na tanom,” sabat san gurang.





Naurit sa gurang an mga taga-baryo. Dili na ninda gin-intyende an gurang kag an mga tanom sani. Nalisudan an gurang sa iya pangabuhay kay wara na sa iya san naga-intyende na katarakin.





Usad na adlaw, nag-abot an usad na pintor na hali sa palasyo san hadi. Naaraman san hadi an kaayuhan san inda lugar na may mga matahom

na burak. Kaya pinadara nya an iya pintor para ipinta ini. Malipay na ginbaton san mga taga-baryo an pintor. Ginlibot ninda ini sa may mga tanom na pula na rosas.





Nagkita an pintor sa mga tanuman. Nagpili sya san halapit na bukid kag nagtuna na pagpinta. Naghulat an mga taga-baryo sa resulta. Nangarat sinda kay pasadi-sadi an kolor san burak na iya ginpinta. Nagsabi an usad na

taga-baryo na masusumpa an pintor.





“Kinahanglan an paiba-iba na kolor kag korte paramakahimo san matahom na pinta. Dili sumpa an pagigin kakaiba,” sabat san pintor. Naisip san mga taga-baryo na tama an pintor kaya nag-udong na sinda pagtuod sa sumpa.

Ginsakom ninda an gurang kag nagin masadya an tanan san pasadi-sadi na kolorsan burak.





1. Nano an gin-isip san mga taga-baryo na mangyayari kun dili pula na rosas an inda gintanom?

2. Nano an mga kolor san burak na nakuha san gurang sa kahon?

3. Nano an ginsabi san pintor sa mga taga-baryo?

4. Nano na kolor an imo gusto? Nano kay gusto mo ini?





Ginhimo an libro na ini hale sa pagsasanay sa paghimo san libro sa pagburulig san Third Story Project kag The Asia Foundation. An Third Story

Project nagahimo kag nagalathala san mga pambata na libro sa mga lengguwahe san Burmese kag Myanmar para ihatag na libre sa mga bata.

An mga istorya ginsurat kag ginguhit san mga alagad san sining sa Myanmar para sa inda pumuluyo para maka-ambag sa istoryahan sa

katuninongan, katatagan, pagkakaiba-iba, kasarian, kapalibutan, kag karapatan pambata.





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University.

This book was quality assured by Juancho P. Azares, Gladys Judd D. Perez, and Jinky S. Paniza and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Via Lily de Castro.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Baryo san mga Rosas (Rose Village). 			 Author: Su Nyein Chan. 			 Illustrator: Wunna Lwin.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Enrique Villasis, maan almadrones





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 15

Copyright





Guide


Cover

Start of Story





