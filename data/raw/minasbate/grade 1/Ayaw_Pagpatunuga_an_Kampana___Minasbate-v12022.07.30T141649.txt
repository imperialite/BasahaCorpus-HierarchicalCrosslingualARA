Ayaw Pagpatunuga an Kampana


Si Ona




Si Ona





“Rabbit, kinahanglan ko an bulig mo!” tawag ni Tyo Kanding “Pwede mo ba ipilit ini na babala para wara’n magpatunog san kampana? Magkakaigwa gayud san dako na samok pag ini ginbagting.”





Malipay-lipay na naglinumpat si Rabbit sa iya pagbulig. Wara nya namangnuhan na sa kadagmit nya maglukso, nawara na an usad na papel na ginhatag sa iya ni Tyo Kanding.





Lumpat! Lumpat! Lumpat! Madagmit nakaabot sa kampana si Rabbit para ipilit an babala.





Naglinumpat-lumpat si Rabbit pero bisan nano an iya lumpat dili sya kaabot para ipilit an babala. Saka nano man an iya hihimuon?





Bigla umabot si Tigre, “Nano an ginahimo mo Rabbit?”

“Nagapamilit ako san babala para kan Tyo Kanding pero kay dili ko abot, pwede mo ba ako buligan?”





“Sige, pero kitaon ko anay.” Ginkuha ni Tigre an papel kan Rabbit kag ginbasa an nakasurat didi, “Ayaw patunuga an kampana!” “Nano man kay dili?” gusto maaraman ni Tigre.





Wara nahunga ni Rabbit kan Tyo Kanding an rason kun nano kay dili pero

nadumduman nya na igwa sya san duwa na papel kun diin nawara nya an usad. “Basi adto sa papel an sabat?” isip ni Rabbit.





“Gusto ko gihapon pabagtingon an kampana” sabi ni Tigre. Nahandal si Rabbit, “Dili gad ako sigurado kun maayo ina na imo ginaisip.”

Mahambog na sinabat ni Tigre si Rabbit, “Wara ako san labot! Wara san makasakit sa akon!”





Ginbutong ni Tigre an higot. Naghulat kag nahandal si Rabbit.





Ding Dooooong!...





Taudtaod may natakdag hali banda sa kampana.

Buzzz...buzzzz!...

Balay gali ini san buyog! Urit-urit sinda!





Lumpat! Lumpat! Lumpat! Dalagan, dalagan, dalagan!

“Maghali na kita didi!” an tangis na sabi ni Rabbit kag ni Tigre.





Whoooosh!... Nagbuso an duwa paidalom san tubig. Sugad, nasabutan na ninda kun nano kay dili dapat patunugon an kampana.





© 20 17 ,The Asia Foundation

Nahimo ini na libro sa paagi san workshop para sa pagpapaunlad san libro na ginhimo hali san buruligan san Litara Foundation, Faculty if Arts and Design Bandung Institute of Technology, kag san The Asia Foundation. An workshop kag an pagbuo sani na libro ay ginpreparar san Litara Foundation.

An Litara Foundation ay usad na nonprofit na organisasyon na an primero na misyon ay pataason an kakayahan san pagbasa san mga bata sa Indonesia gamit an mga libro na pambata. Para sa dagdag na kaaraman, bisitahon an http://litara.org.id/





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Dinnah A. Bañares, Glenne M. Rivera, and Fatima Grace S. Llavore, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Jocelyn Yuu.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ayaw Pagpatunuga an Kampana (Do Not Ring the Bell!). 			 Author: Si Ona. 			 Illustrator: Si Ona. 			 Editor: Riama Maslan Sihombing, Eva Y. Nukman, EorG.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Enrique Villasis, Raiza Padasas, Maiden Mingoy, France katrina Basical, Emma Cajurao





Table of Contents


Page 1

Page 2

Page 3

Page 4

Page 16

Page 19

Page 22

Page 25

Page 28

Page 31

Page 34

Page 37

Page 40

Page 43

Page 44

Copyright





Guide


Cover

Start of Story





