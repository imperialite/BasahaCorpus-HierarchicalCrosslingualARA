Ang Maimon nga Gal-um


Anthony B. Diaz


Vann Samrach




Chea Sereyroth





Kada aga, si Adlaw nagatugro kang bulawanun nga sirak sa bilog nga kalibutan. Nanamian kag ginadayaw kang katawhan ang ana nga katahum kag kanayanaya.





Nagapangimon si Gal-um hay sa ana nga panumduman mas nagasarig ang katawhan kay Adlaw kag mas importante dya sangsa kana.

“Bukun man ikaw ti sagad,” hambal ni Gal-um. “Sambilog lang ang imo nga itsura kag wara nagabag-o. Kataraka ang ginaagyan mo kun nagahatud ikaw kang init kag kasanag sa kalibutan. Pero ako, puwede ako mag-agto bisan diin kag mag-ilis sa bisan ano nga itsura nga madumduman mo.”

Si Adlaw padayon lang sa pagsirak. Wara na ginsapak ang mga ginpanghambal ni Gal-um.





Pero wara lang buhay, napamara ni Adlaw ang kalibutan ka ana nga nagatagiti nga init!

“Tam-an ka init,” kumod ni Gal-um. “Manan ko manamian gid ang katawhan kang uran kadya. Tsansa ko run dya!”





Gulpi lang naghina ang init kag nagdulum ang langit.

Natingala ang tanan sa nagakaratabo.





Ginlupdan ni Gal-um ang sirak ni Adlaw sa kalangitan.

“Nadura run ang init kag kasanag mo, Adlaw!” singgit ni Gal-um.

“Mayad man gani ria,” hambal ni Adlaw. “Nakabulig ikaw magparamig sa tanan. Salamat gid kanimo!”





Abaw, nagdugang pa gid ang ugut ni Galum. Tatlo ka adlaw kag gabii nga nagpabilin nga dulum ang kalibutan. Nagpakitluoy si Adlaw kay Gal-um nga tugutan run tana nga magsirak.

“Maluoy ikaw, raku nga kabuhi ang masamad kun indi lagi ako makatugro kang kasanag.”





Wara gid magpamati si Gal-um. Gintipon na pa gid ang iba pa nga gal-um para magdugang pa gid ang uran.





Sa umpisa, nagsirinadya ang mga tawo tungud nag-uran.





Mas naghambog si Gal-um hay sa urihi, natalupangdan gid man tana kang katawhan. Sa pamatyag na duro pa ang madayaw kana kun dugangan na pa gid ang uran bisan magbaha pa ang tanan nga lugar.





Pero wara run gindayaw ka mga tawo si Gal-um. Ginbaha ang anda nga lugar kag gin-anod ang anda nga mga balay. Nahadluk run sanda!





Sa urihi, naubusan gid man kang uran si Gal-um. Nangin manipis kag maputi dya nga panganod. Natugruan ka tsansa nga makasirak si Adlaw.





Samtang ang init kag kasanag ni Adlaw nagaigo sa lupa, nag-amat-amat man kang nabaw ang baha.





“Ti kita mo, parehas gid kita nga kinahanglan kang kalibutan,” hambal ni Adlaw kay Gal-um. “Kun wara ikaw, mamara kag malitik ang lupa, kag kun wara ako, indi makausbong ang tubig sa kahawaan para mangin gal-um kag uran. Parte kita kang sangka proseso kag parehas kita nga importante.”





“Naintiyendihan ko run,” sabat ni Galum. “Ang uran halin sa tubig nga nagausbong sa lupa kag nagatipon sa kahawaan. Indi dya mahimo kun wara ang kainit mo. Salamat, Adlaw!”

Nahangyus kag nasadyahan si Adlaw sa mga ginpanghambal ni Gal-um.





Kadya nagabuligay sanda agud magtugro kang kainit, kasanag, uran, kag kabuhi sa kalibutan.





This book was adapted as part of the ABC+: Advancing Basic Education in the Philippines project.

ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, Celestino S. Dalumpines IV, EPS-Filipino, and Schubert Anthony C. Sialongo, EPS-LRMS, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

This book was also evaluated by May Glenn Siacor, Aurelio Odiong and Sarah Michelle Nietes, and field tested by Elsa Dybuco.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Maimon nga Gal-um (The Jealous Cloud). 			 Author: Anthony B. Diaz, Vann Samrach. 			 Illustrator: Chea Sereyroth. 			 Editor: Nguon Sivngim.

		 			 Published by The Asia Foundation - Let's Read, 			https://www.letsreadasia.org/ 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Janemark V. Soriano, rpdo Research





Table of Contents


Page 1

Page 2

Page 3

Page 4

Page 5

Page 6

Page 22

Page 25

Page 28

Page 31

Page 34

Page 37

Page 40

Page 43

Page 46

Page 49

Page 52

Page 55

Copyright





Guide


Cover

Start of Story





