Ang Higante nga Electric Fan


Iem Tithseiha




Iem Tithseiha, Chan Pisey, and Pisey Chan





Nagaugut si Sophy, kag may tatlo ka mga rason kun wanhaw.

Una, wara manamian si Sophy ka magin-ut nga panahon. Kadya sobra gid ka init ang adlaw.





Ikarwa, gusto ni Sophy magkaun kang mangga, ugaring taas-taas ang puno.





Ikatlo, gusto ni Sophy magsipal sa ana nga bugto, pero indi tana si Atok.

"Tamadan ako," baribad ni Atok. "Magumon ang buhok ko."

Nag-ugtas si Sophy kay Atok.





Nanghayhay lang si Sophy kag naglumpiga sa kilid ka gamay kag daan nga electric fan. Kuri ang tuyub kag magahud pa ang electric fan.





Ginpurot ni Sophy ang ruler rapit kana kag ginsukol ang electric fan. Darwa ka ruler ang kalapadun kang electric fan.

"Hmmmm," kag gulpi lang may napinsaran si Sophy.





"Kun ang electric fan nga darwa ka ruler ang kalapadun, amo dya kabaskug ang hangin," panumdum ni Sophy.

"Mas mabaskug ayhan ang hangin kun mas bahul ang electric fan?"





"Kun ang electric fan bahul-bahul, makatugro ayhan kang parehas kabaskug nga hangin sa pangpang kang suba? Daw sa ano ka nami dya batyagun!"





"Ano abi kun ang electric fan parehas ka bahul kang balay?"

Gindara ni Sophy ang ruler sa guwa kag ginsukol ang balay, halin sa tubang paagto sa likod, kag amo man ang kada kilid.





"Kun amo dya ka bahul ang electric fan," pinsar ni Sophy, "ano ayhan ka baskug ang hangin?"

"Magkarahulog ang mga bunga kang mangga! Matabug ang ayam nga si Whitey! Magkaragumon nga daw pugad kang pispis ang buhok ni Atok!"





"Sophy!" tawag ni Atok halin sa balkon. "May mangga ako dya. Dali kaun kita!"

Samtang nagakaun, ginsugidan ni Sophy si Atok parti sa ruler kag electric fan.





Ginbuul ni Atok ang ruler kag nanumdum. "Paano ayhan kun ang electric fan sangka milyon ka ruler ang kalapadun?" pamangkot ni Atok.





"Wow!" hambal ni Sophy. "Parehas ka bahul kang planeta! Kun paandarun natun ang electric fan, matarabug ang mga pinggan, kaldero, lamesa, purungkuan, bag, libro, balay, mga building, kag pati pa ang mga puno kang mangga!





Sige ang paglumpiga nan day Sophy kag Atok nga nagakirinadlaw sa ingud kang electric fan samtang nagakaun kang mangga.





"Basi sa pira ka adlaw, makahimo kita Atok kang higante nga electric fan," hambal ni Sophy.

"Ikaw lang himo kang electric fan," sabat ni Atok. "Makaun lang ako kang mangga kun magkarahulog!"





This book was adapted as part of the ABC+: Advancing Basic Education in the Philippines project.

ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, Celestino S. Dalumpines IV, EPS-Filipino, and Schubert Anthony C. Sialongo, EPS-LRMS, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

This book was also evaluated by Joven Guion, Glenn Marion Encila and Ma. Adrilyn Lacurom, and field tested by Maribeth Joting.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Higante nga Electric Fan (The Giant Fan). 			 Author: Iem Tithseiha. 			 Illustrator: Iem Tithseiha, Chan Pisey, Pisey Chan.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Jose Edison C. Tondares, Kea Chiva





Table of Contents


Page 1

Page 2

Page 3

Page 4

Page 5

Page 6

Page 7

Page 17

Page 19

Page 21

Page 23

Page 25

Page 27

Page 29

Page 31

Page 32

Copyright





Guide


Cover

Start of Story





