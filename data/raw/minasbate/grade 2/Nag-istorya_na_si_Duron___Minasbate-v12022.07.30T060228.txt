Nag-istorya na si Duron


Kong Sok Keng




Hin Koemyean





Sinda Duron, Paka kag Gangis guro-gusto magdaralagan kag magkaranam sa kadinghutan uruadlaw.





Usad na adlaw, malain an pamatyag san mga kaamigo ni Duron kaya adto la sa inda mga panimalay. Dili ini problema para kan Duron. Nagpadayon sya

pagdalagan sa luwas para magkanam.





Pagkaaga, wara gihapon mag-abot sa inda kanaman an mga kaamigo ni Duron. Ginparahanap nya sinda pero wara gayud nya makit-an, kaya nag-uli na la sya sa inda balay.





San pauli na sya, nakit-an nya si Gangis na nagasabwag san kemikal sa mga tanom. Nakit-an man nya na an mga containers san kemikal na wara’n sulod nagarulutaw la sa suba.





Naisip ni Duron na agihon si Gangis kag kumustahon.

Pero nadumduman nya na wara ini nag-abot para makigkanam sa iya kaya nagpadayon nala sya sa paglupad.





Makaligad an pira kaadlaw, nagkadto si Gangis kan Duron.

“Diin ka nagkinadto, nano kay habo ka na makikanam sa akon?”an hunga ni Duron. “Ay, malain pan-o an pamatyag ko, masakit an tyan ko kag ulo. Dili gani ako nakalakat san maayo,” an maluya na sabat ni Gangis.





Nahandal si Duron para sa iya amigo. “Siguro nakakaon ka san may hilo. Kadi na kay makadto kita sa doktor.” Gin-alalayan ni Duron an iya amigo na makalakat. San nakaabot na sinda sa may suba, dili kaya ni Gangis na maglupad para makatabok sa luyo. Naghanap si Duron san kahoy para makalatay si Gangis. Myentras nagalatay, nadanlog si Gangis!





“Bulig! Buligi man ako, mahuhulog ako sa tubig,” an pakimaluoy ni Gangis. Ginbutong ni Duron an kahoy para masalbar si Gangis.

“Panghawid san maayo,” sabi ni Duron.





Nagdarus-os si Gangis sa kahoy. “Dili ko kaya maghawid san dugay sani na kahoy.” “Ayaw pagabuhi! Basi igwa dida sa tubig san mangagat sa imo.”





Bigla na la nabari an kahoy! Nahulog si Duron kag si Gangis sa tubig. May dako-dako na paka na naglukso para kaunon sinda pareho.





Maayo na la nakasiyak dayon si Duron. “Ayaw Paka! Kami ini, an imo mga amigo.” Nagkapang si Duron kag Gangis pakadto sa dahon.





“Oy, kamo gali ina, pasensya na dili ko kamo nahinayudan dayon! Maraparap na pan-o an pangita ko sani na nakaligad na adlaw.”

“Pakadto kami sa doktor kay malain an pamatyag ni Gangis,” an sabat ni Duron.





“Maayo pa maupod ako sa iyo,” sabi ni Paka. “An akon mga mata an ginaproblema ko kag nagapanlabak an panit ko.”





Baga’n aram na ni Duron kun nano an nangyayari. Nagdesisyon sya na sabihon ini sa mga amigo. “Gangis, epekto ini siguro san mga kemikal na

ginsabwag mo sa mga tanom. An mga container na wara’n sulod gintapok mo sa suba kaya nagkaproblema si Paka sa iya mata kag panit.”

Namundo si Gangis sa epekto san iya ginhimo. “Sige la Gangis, an importante naaraman naton agud maitama na la ini na mali na nahimo. Sa yana magpakadto na anay kita sa doktor para mag-ayo an aton pamatyag,” sabi ni Paka.





San nag-ayo na an pamatyag ni Gangis, ginlinisan nya an suba. Naaraman man nya an tama na pag-ataman san tanom na dili magakinahanglan san kemikal.





Mga Dagdag Kaaraman sa Patalibod

An Corservation Internation (CI) ay para sa mga lokal na pomoluyo kag eskwelahan na apiki sa Suba Pursat kag Libtong san Tore Sap para mapataas an kaaraman san mga mga isyu sa patalibod. Ang CI nagapanhatag san mga impormasyon para sa pag ataman sa basura, paggamit san pestisidyo, pag

ataman san buhay, kag edukasyon sa patalibod para an kada usad na pomoluyo makaaram san paga ataman kag paggamit san tama san mga importante na yamang tubig.

Para sa dagdag na impormasyon, bisitahon ini:

https://www.conservation.org/projects/Pages/

tonle-sap-lake-conserving-cambodia-fish-factoryme-

kong.aspx





Suportado san SMART





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University. This book was quality assured by Henche G. Canelas, Mary Grace V. Delos Santos, Mary Joy M. Romero and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Maricho Sun P. Llabres





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Nag-istorya na si Duron (Grasshopper Speaks Up). 			 Author: Kong Sok Keng. 			 Illustrator: Hin Koemyean. 			 Editor: Butt Sophal.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Enrique Villasis, Uranus Cantoria, Sherwin Balbuena, France katrina Basical





Table of Contents


Page 1

Page 2

Page 3

Page 4

Page 5

Page 6

Page 22

Page 25

Page 28

Page 31

Page 34

Page 37

Page 40

Page 43

Page 46

Page 49

Page 51

Page 54

Page 56

Copyright





Guide


Cover

Start of Story





