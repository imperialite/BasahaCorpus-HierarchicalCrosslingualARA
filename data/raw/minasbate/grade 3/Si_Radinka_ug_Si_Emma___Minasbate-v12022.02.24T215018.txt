Si Radinka ug Si Emma


Nadiah Abidin




Azisa Noor





Gusto ni Radinka na magkinadto sa dagat kun bakasyon, pero damo san trabaho an iya ginikanan kaya nabibilin lang siya mag-usad.





"Wara akon mahimuan!" sabi ni Radinka.





"Kumusta, Radinka!" pagtawag san usad na boses.





Paghangad ni Radinka nakita niya an usad na bata na babayi. "Hello!"





Emma an pangaran san bata na babayi.

Ginhunga ni Radinka si Emma kun pan-o sani naarman an pangaran niya.





Sabi ni Emma, mag-amigo an inda ama.

"Gusto mo magkanam?" hunga ni Emma.

Nag-isip si Radinka kun nano an inda pwede kanamon na duwa.





"Mahimo kita san kastilyo na baybay!" suhestiyon ni Emma.

Bagan maayo. Nano kaya na klase san kastilyo an hihimuon ni Emma?





Damo si Emma san mga gamit para sa baybay!





Abaw! Katibay ni Emma magkanam san baybay.





Magkaupod, nakahimo sinda Radinka kag Emma san maganda na kastilyo.





Sabi ni Emma na magkarigo sinda sa dagat.

"Gusto ko man maglangoy, pero papan-o kita makalangoy na duwa?" hunga ni Radinka.





"Aw, pirmi ako nakalangoy kaupod an manghod ko na lalaki, si Depati," sabat ni Emma.

"Maupod sa aton si Depati."





Matibay-tibay si Emma magbuso!





Matibay man siya sa iba na bagay.





Kasuru-sadya san inda adlaw sa dagat!





Bag-o mag-uli, sinabi ni Radinka sa iya ginikanan, "Makanam kami utro ni Emma buwas."





An tetra-amelia syndrome ay usad na bibihira na sakit na kun diin dili nagtubo an mga kamot kag tiil sa usad na tawo. Hali sa istorya na Griyego an “tetra” na an ibig sabihon upat, habang an “amelia” naman an gusto sabihon “an dili pagka-develop san mga kamot kag tiil bag-o ipanganak.” Sa isip san damo na tawo, an mga igwa sani na diperensya nagakinahanglan gayud san bulig san iba. Pero sa matuod, an mga igwa sani nakahimo man san iba-iba na mga bagay pareho san iba na wara'n diperensya sa lawas. Nakasakay-lusad sinda sa inda mga wheelchair, nakakaon, nakaliwan sin bado, nakasurat, nakapinta, nakalangoy, nakalakat, kag nakahimo san iba pa na mga bagay na sinda la. Pira sa mga kilala na tawo na igwa san tetra-amelia sinda Joanne O'Riordan, isad na parasurat kag aktibista para sa mga direcho san may mga diprensya sa lawas; Zuly Sanguino, usad na world-class artist na gusto maging tag-iya san isad na balay-ampunan; Nic Vujicic, usad na sikat na motivator na mahilig sa paglangoy, surfing, kag paragliding.





©20 19 ,The Asia Foundation.

The book creation project features mighty girls and women as the main character(s) of the story and involve female writers, illustrators, editors, and designers. This book was created through a book creation workshop conducted in collaboration between Litara Foundation and The Asia Foundation with the support of Estée Lauder Companies. The workshop and professional development, along with the editing and design of this book, was conducted by Litara Foundation.





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			Emma, Author: Nadiah Abidin. Illustrator: Azisa Noor.

Published by The Asia Foundation - Let's Read, https://www.letsreadasia.org © The Asia Foundation - Let's Read. Released under CC-BY-NC-4.0.

This work is a modified version of the original story. © The Asia Foundation, 2021. Some rights reserved. Released under CC-BY-NC-4.0.

For full terms of use and attribution, http://creativecommons.org/licenses/by-nc/4.0/

Contributing translators: Enrique Villasis, Ma. Lorina G. Cascato, France katrina Basical, and Bernard Barruga





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Copyright





Guide


Cover

Start of Story





