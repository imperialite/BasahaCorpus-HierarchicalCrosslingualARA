An Bag-o na Kalo ni Bentong


Syamphay Fengsavanh




Nivong Sengsakoun





May bag-o na kalo si Bentong. Siya mismo an naghimo sani.





Kulay kayumanggi ini kag may halaba na ikog. Igwa man ini san sungay kag daragko na mata.





Kamayo ini ni Kabaw, an iya karabaw.





Kada naga huyop an hangin san kusog, anikog sani nagalupad-lupad san

hataas.





Masadya si Bentong sa iya bag-o na kalo. Ginsul-ot niya ini kag nagdalagan

pakadto kan Kabaw.





Yana, pwede na sinda magkanam parehas san duwa na karabaw.





Nagdalagan sinda sa bukid sabay san paghuyop san hangin.





“Wooooo!” siyak ni Bentong. “Moooooo!” sabi ni Kabaw.

“Woooosh!” huyop san hangin. “Wheeee!” sabi san kalo.





Bigla naghuyop an makusog na hangin. Nabutong an ikog san kalo kag ginlupad ini.





Nagsab-it kan Bentong an ikog san kalo. Nahulog siya kan Kabaw.





Namundo si Kabaw para sa iya kaamigo. Naghandal an hangin. Nakabatyag san kalooyan iya kalo.





“Hali!” siyak ni Bentong. Gintapok nya an kalo. Ginlupad san hangin an kalo pataas, pataas kag pataas.





“Hali! Hali! Hali!” an sabi san hangin sa kalo. Mamundo na nagpaaram an kalo.





Naglupad an kalo sa hangin. Nawara ini.





Pero yana, nagtuna na paghangin. Nagtuna na umuran. Nadumduman ni Bentong aniya kalo.





Nagbalik sinda Bentong kag Kabaw sa bukid. Nagbuhos an uran na bagan dagom sainda likod.





Nagkudog sa kahagkot sinda Bentong kag Kabaw.





Nagtuna na magtangis si Bentong. Nadumduman nya an iya kalo.

“Hain ka na, kalo ko?”





San mabatian san hangin an pagtangis ni Bentong, ginhanap sani an iya kalo.

Nakitanya ini! Naghuyop na naghuyop an hangin.





Hinay-hinay na nag uli sa inda balay si Bentong kag Kabaw.





San nakauli na sa balay si Bentong, nano an iya nakita?





Yana, pwede na sinda utro magkanam na bagan duwa na karabaw. Si Bentong, si Kabaw kag san iya kalo. An makangangawa na kulay kayumanggi na kalo na may halaba na ikog, sungay kag daragko na mata.





.





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Juancho P. Azares, Gladys Judd D. Perez, Jinky S. Paniza, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Ella Rey.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Bag-o na Kalo ni Bentong (Bountong's New Hat). 			 Author: Syamphay Fengsavanh. 			 Illustrator: Nivong Sengsakoun.

		 			 Published by Room to Read, 			https://storyweaver.org.in/stories/35064-muakhaimkhong-bountang 			 © Room to Read. 			Released under CC-BY-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-4.0.



		 			For full terms of use and attribution, http://creativecommons.org/licenses/by/4.0/

		 			Contributing translators: Enrique Villasis, Ruffa Mae Velasco, Joy Verano, REAN MIJARES, Lovely May G. Delera





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 28

Page 31

Page 34

Page 37

Page 40

Page 43

Page 46

Page 49

Page 52

Page 55

Page 58

Page 61

Page 64

Page 67

Page 70

Page 73

Page 74

Copyright





Guide


Cover

Start of Story





