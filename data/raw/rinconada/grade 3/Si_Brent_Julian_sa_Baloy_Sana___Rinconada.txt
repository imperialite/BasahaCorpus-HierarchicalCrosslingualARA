Si Brent Julian sa Baloy Sana





Dakol na mga bagay a nagpapamuya ki Brent Julian. Buot niyang magpara ngayamon sa taraguan kaiba a kanyang amigo saka amiga, alagad namumuya siya ta mig-eskwela na siya sa kinder ka sunod na taon.





Kamuya ni Brent Julian pag mig ngayamon na sira ni tatay niya sa natad. Kamuya man ni Brent Julian pag nakiki istorya siya ki nanay niya abang nagkakaon siya ka paborito niyang mirindalan.





Nars a tita ni Brent Julian. Binubulong niya a mga tawong agko ilang sa mga ararayong lugar. Alagad, maray man sana uyan ki Brent Julian ta nakaka-istorya man niya pag nagbibisita siya ki tita niya.





Alagad,agko biglang nagbago dakol nang ginigibo a tatay saka nanay niya diri naman siya nakakabisita ki tiya niya. Diri isi ni Brent Julian kung tauno. Lang mundo kadi para ki Brent Julian. Iniisip niya buko na nira siyang payaba.





Diri na pigtutugutan maki ngayamon si Brent Julian sa mga amigo saka amiga niya. Diri na sinda nakakapag ngayamon ni tatay niya. Alagad, diri na siya nagkakaon ko paborito niya pag kaistoryahan si Nanay niya. Abo kan ni Brent Julian.





Nakakabisara pa ni Brent Julian a kanyang tita. Sinabihan siya na uso nguwan a ilang kaya pinoprotektawan sana siya ka mga kag-igin niya. Sinabihan siya na payaba pa siya ka mga kag-igin niya alagad magigibo pa dyaday niya a mga gusto niyang gibuhon. Biglang namuya si Brent Julian.





Nagdesidir si Brent Julian na mag-anap ka mga bagay na gusto niyang gibohon kumpara sa pakikipag ngayamon sa mga amigo saka amiga niya. Nagbasa siyang mga libro saka nag drowing man siya kin mga uno-unong retrato. Nagtabang man siya ki tatay saka nanay niya sa mga gibohon sa baloy. Napapangirit si Brent Julian saka so mga kag-igin niya sa pag-anap niya ka mga bagay na nagpapamuya kanya.





Ko mailing ko mga kag-igin ni Brent Julian pauno siya mag ngayamon,napaisip sinda kung uno man a mababago ninda. Nagpuon magsupong sa peysmask saka nag-ugas kamot so tatay niya pag-uli&nbsp; galin trabawo,nagbabalyo siyang bado bago sira mag ngayamon ni Brent Julian sa loog ka baloy. Namumuya si Brent Julian saka a tatay niya.





Nagbalik ta migsaod dyaday a nanay ni Brent Julian, pig sisigurado niya na arayo a agwat niya sa ibang tawo. Nakiki-istorya na dyaday si Brent Julian ki nanay niya abang nagkakaon sa paborito niyang mirindalan. Namumuya kadi si Brent Julian saka a nanay niya.





Namuya si Brent Julian, saka a kanyang nanay saka tatay. Iba na buway ninda kumpara ko dati. Pinoprotektawan na nina a kada usad saka payaba na nira a kada usad. Maboot na igin si Brent Julian sabi ko tita niya.





Mga Unga:

1. Uno a mga bagay na pg gigibo ni Brent Julian kaiba sinda tatay saka nanay niya?

2. Tauno ta nakangurot si Brent Julian?

3. Uno pina liwanag ni tita niya?

4. Pauno nagbago si Brent Julian ? Uno so mga ginibo niya sa baloy?





This book was created through a collaboration between Third Story Project and The Asia Foundation.

The Third Story Project creates and produces children’s books in Burmese and other Myanmar languages to distribute free of charge to children around Myanmar. The stories are written and illustrated by Myanmar artists for a Myanmar audience and address issues of peace, tolerance, diversity, gender, environment, and child rights.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Si Brent Julian sa Baloy Sana (Thu Ta Stays Home). 			 Author: U U Story@ Dr. Zar Ni Win. 			 Illustrator: Haru (AKZ). 			 Editor: Shwe Mi.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Reynald Ocampo, Judy Ann Amparado





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Copyright





Guide


Cover

Start of Story





