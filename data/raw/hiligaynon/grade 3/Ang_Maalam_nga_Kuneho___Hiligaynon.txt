Ang Maalam nga Kuneho





Sang kagab-ihon. Ang mga baka, mga kanding kag mga karnero nagabalik sa ila mga kwadra. Ginsigurado sang mangunguma nga sila makapauli nga wala sang sablag.





Ang maalam nga koneho ara sa sulod sang iya nga kurungan. Siya naminsar, "Gusto ko mag lagaw sa guha nga kalibutan". Ang iban nga koneho nagakatulog.&nbsp;





Ang pwertahan sang kurungan nag abri. Nagsulod ang mangunguma. Tion na sa pagkaon sang mga koneho.&nbsp;





Mahamot ang pagkaon. Ang iban nga koneho nagbugtaw na. Sila nag lumpat papalapit sa mangunguma.&nbsp;





Ginlantaw sang maalam nga koneho ang mangunguma samtang nagapagwa sya sa kurungan. "Aha! Karon kabalo na ko paano makapalagyo. Bwas, dapat makagwa ako"





Naminsar ang maalam nga Koneho "Magalumpat ako pasulot sa alat kun ang mangunguma magkadto para magdala sang pagkaon" Ang iban nga koneho gin dali dali ubos ang ila pagkaon kag sila natulugan.&nbsp;





Sa aga, ang mangunguma nag dala sang pagkaon para sa mga koneho. "Subong ang adlaw", ginpaminsar sang maalam nga Koneho. "Dapat makagwa ako sa sini nga kurungan."&nbsp;

Pagbutang sang mangunguma sang alat, ang maalam nga Koneho nag lumpat pasulod diri. Wala may nakakita sa iya. Matapos ginpakaon sang mangunguma ang iban nga koneho, sya nag gwa bitbit ang alat.&nbsp;





Ang maalam nga Koneho naka hilway na! Sya nag kanta sa iya kaugalingon. Nag lakat lakat sya palibot nga daw sya isa ka hari. Gulpi lang, may isa ka ido nga nagpalapit sa maalam nga Koneho kag gin taghol sya. Wala nakapaminsar ang maalam nga Koneho sa sini nga katalagman.





Ginlagas sang idu ang maalam nga Koneho samtang ini nagdalagan nga nag dalagan.&nbsp;





Ang maalam nga Koneho nagdalagan kag nakapalagyo sa nagalagas sa iya nga ido.&nbsp;





Ang maalam nga Koneho ara na karon sa kagulangan. Nakakita sya sang mahumok kag matam-is nga hilamon para kaunon. Indi amu ini ka manamit ang pagkaon sa sulod sang kurungan. Sang nabusog na, sya natulugan.&nbsp;





Ang maalam nga Koneho nakabugtaw sa ngurob sang isa ka leon. "Ngrrrrr! Ngrrrr!. Makahaladlok guid ang tunog.





Ang leon nagutom. Ginlagas sini ang maalam nga Koneho. Nagdalagan sya. Naminsar sya, "Makapalagyo bala ako sini sang buhi?" Ang maalam nga Koneho nagdalagan sa bilog nga kagab-ihon.&nbsp;





Sang kaagahon, ang maalam nga Koneho indi makapati sang iya nga nakita. Siya nakabalik sa balay sang mangunguma!





Abri ang pirtahan sang kurungan. Nakita nya nga ang mangunguma nagapakaon sa iban nga mga koneho.&nbsp;





Nag tiid ang maalam nga Koneho sa likod sang mangunguma.





Nagutom sya. Nagkaon sya asta nga mabusog.&nbsp; Hambal nya sa iya kaugalingon "Mas naka intyende na ako subong. Matam-is ang gwa nga kalibutan apang mapait man ini.&nbsp;





Sugod sadto nga adlaw, ang maalam nga Koneho nanghibalo sang iya palibot sa sulod sang uma. Bsan sya nag laygay sa iban nga mga koneho sang ila mga problema.&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Maalam nga Kuneho (Clever Rabbit). 			 Author: Deogratias Simba. 			 Illustrator: Michael Sagikwa.

		 			 Published by , 			https://storyweaver.org.in/stories/40960-the-adventure-of-clever-rabbit 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: Aina Cavalida, Charmaine Lucot





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Copyright





Guide


Cover

Start of Story





