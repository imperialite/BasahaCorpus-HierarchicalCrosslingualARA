Kang Nangasubu si Tongtong


Macky Torrechilla




Lucia Asul





Sangka adlaw, si Tongtong nagapungko-sandig sa anda nga puwertahan, nagalantaw sa nagagumon nga kalangitan, kag nagayambi.

“Tongtong?” pamangkot-pangumusta ka ana nga Nanay.

“Nanay, wara pa nakauli si Kambang,” sabat ni Tongtong nga nagalumaw-lumaw ang mata, gintumud ang anda nga ayam. “Wara ako ka ria eh ti sipalun.”





Nag-umpisa lagatik ang uran sa anda nga atup. Mabatian ni Tongtong ang mga harakhak ka ana nga mga kasipal.

Burubhay, nag-abot kanday Akay, Nene, kag Berto.

“Tongtong, rigos kita sa uran kag magsipal!” pangagda ni Akay samtang nagahapay ka basa na nga buhok halin sa ana nga pungyahun.

“Indi ako,” sabat ni Tongtong. “Wara pa nakauli si Kambang.”





Nagparapit ang ana nga nanay kag ginkuhap ang likod ni Tongtong.

“Tongtong, intiyendihan ko kun wanhaw nagapangasubu ikaw,” hambal ka ana nga nanay.





“Ang baratyagun natun bay, parehas kang kalangitan. Kis-a sanag, kun kis-a dulum man. Bisan pirmi natun gusto nga mag-init para makasipal ikaw, may tiyempo gid nga mauran. Pero indi bala, puwede man ikaw magsipal bisan nagauran?”





Nag-atubang si Tongtong sa ana nga nanay kag nagtango lang.





“Puwede nga hulatun mo maghuraw ang uran para makauli si Kambang ukon puwede nga masipal ikaw anay imaw ka imo mga abyan,” hambal ka ana nga nanay.

Dayon ginpamangkot kang nanay ni Tongtong sanday Akay, Nene, kag Berto nga basa run sa nagalatay nga tubig sa lawas. “Kamo, ano inyo ginahimo kun kamo nagapangasubu?”





“Tongtong, kun ako nagapangasubu, ginahuram ko ang lipstick ni Nanay,” sabat ni Berto nga nakakurukus ang bayo sa ibabaw ka ana nga pusod. “Dayon nagaatubang ako sa ispiyo kag manglipstick!”

“Tuod, Berto?” pamangkot ni Tongtong sa abyan.

“Huud! Tapos hambalan ako ka ria ni Nanay nga guwapa,” dugang na pa dayon tabon sa baba nga nagabangirit.





“Ako Tongtong, kun ako nagapangasubu, nagabasa ako ka paborito ko nga libro parti sa mga bituon kag planeta,” sabat ni Nene.

“Wanhaw parti sa mga bituon kag planeta ginabasa mo, Nene?” pamangkot ni Tongtong.

“Hay gusto ko sa sunod maglupad paagto sa mga bituon kag planeta!” sabat ni Nene nga nagaidlak ang mga mata samtang nagaestorya.





“Ako tana Tongtong, kun ako nagapangasubu, ginabuligan ko si Nanay mamunyag ka mga ralaswahun namun sa likod-balay,” sabat tana ni Akay.

“Nagakaun ikaw gali kang laswa, Akay?” pamangkot ni Tongtong.

“Huud eh! Paborito ko gid ang linapwahan!” dayon sabat ni Akay. “Para magbahul ako nga baskug!” dugang na pa, dayon pakita ka ana nga butkun kay Tongtong.

“Teh, matawas ikaw Tongtong masipal?” pamangkot pa gid ni Akay.





Ginsabat dya ni Tongtong kang sangka maniki nga yuhum.

Dayon nagkupkup si Tongtong sa ana nga nanay.

“Nanay, matawas ako anay kanday Akay marigos sa uran kag masipal.”

“Huud ah,” sabat ka ana nga nanay nga nagayuhum.

“Andam kamo ha?”

“Huud, Nanay,” sabat ni Tongtong.





Dayon nagdalagan kanday Akay, Nene, kag Berto sa uran, samtang nagapanaw sunod si Tongtong. Nagbalikid dya, nagayambi, nga ginbaslan ka ana nga nanay kang sangka yuhum.

Nagtangra si Tongtong sa kalangitan kag nagginhawa kang madalum, antes magdalagan nga nagasinggitan, “Maentra ako! Maentra ako!”





Ano ang imo ginahimo kun nagapangasubu ikaw?

Imawi sanday Akay, Nene, kag Berto nga buligan si Tongtong kang tana nangasubu sangka adlaw.





This book was developed as part of the ABC+: Advancing Basic Education in the Philippines project. ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, Celestino S. Dalumpines IV, EPS-Filipino, and Schubert Anthony C. Sialongo, EPS-LRMS, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

This book was also evaluated by Rea Veñegas, Remiflor Paguntalan and Mark Joseph Salinog, and field tested by Michelle Antonette Sanchez.

If you copy and distribute this work in its entirety, without making changes to content or illustrations, please label the work as follows: “Reproduced on the basis of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create a translation of this work, please use the following label on your work: “Translated from an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create an adaptation of this work, please use the following label on your work: “This is an adaptation of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Kang Nangasubu si Tongtong. 			 Author: Macky Torrechilla. 			 Illustrator: Lucia Asul.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2022. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Copyright





Guide


Cover

Start of Story





