Pan-o Maglupad an Eroplano?





Gusto ni Sarla magkita permi san sapat na nagalupad.Usad ka adlaw, sa oras san klase ninda sa science, nagalantaw sya sa bintana kag nakakita sya sin agila na nagalupad sa langit. Grabe an sadya san sapat!Kag gusto nya man makakita sin eroplano na nagalupad.

"Nano an imo ngaran? Dapat dili ka nagakita sa board?" hunga san bag-o na maestra sa klase ni Sarla.Kag nagdali-da;i si Sarla pagbuhat kag sabi nya " Pasensya Madam, nagakita ako san agila. Naga-asa ako na unta makalupad man kita parihas san sapat kag eroplano...." "Nano an imo ngaran? "Sarla."





"Kaayos lang! Aram ba nyo an ngaran na Sarla an pinaka-una na Indian na babayi na piloto? Hamsa, an akon ngaran, na parihas san pato. An mga pato an pinaka-dako na nagalupad na sapat, aram nyo ba,"sabi san maestra."Maghatag ka minsan sin oras sa library,Sarla. Aram ko na damo didto sin libro na parti sa mga sapat kag mga flights, kag makina na nagalupad parihas san eroplano."

Sa sunod sa pira ka adlaw, masadya si Sarla na damo sya naaraman parti san sapat kag eroplano.





Aram ni Sarla na an mga tawo kaya maglupad, pero di parihas san mga sapat. Makakadto kita sa manlain-lain na lungsod sakay san eroplano, na usad san naimbento san katawhan. Sa bulig sani na makina, maranasan ta man ang kasadya sa eroplano. An mga sapat ay an mga nilalang na dili na kailangan sin makina para maglupad.Kadalasan, an pakpak san mga sapat dako pa sainda lawas. An mga pakpak ninda kay magaan, kaya may posibilidad na makalupad sinda.





An mga eroplano dako kag sobra na bug-at. Kaparihas san sapat, an eroplano may igwa man pakpak paluyuhan sa kada kilid na nakabulig sa inda paglupad. An pakpak san eroplano kay kaparihas san hugis san sapat- nakakurba an sa taas kag flat an sa idalom na nakabulig sa inda sa paglupad sin hataas.





Gin-buka san mga sapat an inda mga pakpak para makalupad, pero dili pa naton nakita na gin-buka san eroplano an inda mga pakpak! Gin-buka san mga sapat an inda pakpak para gamiton na ituglag an inda lawas pataas. Kag an eroplano nagalupad tungod sa kusog san hangin.Ini na mga makina an ginagamitan sin gas sa sulos san inda lawas para maghimo sin hangin na nagapadalagan sa idalom san eroplano.





An makina ay usad sa pinakamakusog na makina na nagasirbing utak ng eroplano. Kapareho san sapat na ginagamit an utak kag lohika para igiya an paglupad, ginabuligan san makina an eroplano na itulak sa igbaw san duta kag buligan para mag-angat.





An mga kotse kag iba pa na mga sarakyan na may igwa sin makina naga-angat man. Pero dili nakakadto sa kalangitan kapareho san eroplano. An hangin na nagadaloy sa taas kag ubos san inda pakpak na kapareho sin porma san pakpak san sapat kag ginataas an eroplano sa kalangitan kag ginapabayaan. An mga eroplano igwa sin mga ikog kapareho san sapat, para mamantinir kag mabuligan na mabag-o an direksyon.





An eroplano kinahanglan san halaba na kamino para makatugpa san maayo sa duta.Ini na tugpaan san eroplano ginatawag na landingan na halapad kag halaba para makabwelo an eroplano saiya paglanding.&nbsp;





An mga piloto an nagakontrol san eroplano, aram ninda kun pakain na direksyon sinda mapakadto gamit an mga moderno na teknolohiya. May kontak sinda sa kada landingan kag sa pulis na naga bantay sa kada landingan ,&nbsp; na nagabulig sainda kun san-o kag diin an inda lokasyon. An eroplano kay bagan&nbsp; dako na sapat. Nagalupad man ini pero dili parihas san sapat. Gusto ni Sarla maging piloto kag magpalupad san eroplano pagdako nya.





Aram nyo ba?&nbsp;

An una na sarakyan panhimpapawid kay an Harlow na nag lupad san Hulyo 1941. An pinaka-una na piloto&nbsp; na lisensyado san India gin hatag kan JRD Tata san Pebrero 1929kaupod an Aero Club san India kag Burma.





Pinakamatulin na sarakayan panhimpapawid&nbsp; sa buong mundo kay an Lockheed SR-71Blackhird na mas matulin pa kay sa tunog. Si Sarla Thakral an pinaka-una na&nbsp; babayi na indiana na nagpalupad san sarakyang panhimpapawid kag sya man an pinaka-una na piloto na naka tenir san 1000na oras sa paglupad.





Hamos na !!! Magsadya kaupod an mga amigo sani na aktibidad:

&nbsp;1. Maghimo san papel na eroplano kag kita-on kun kanin-o na eroplano&nbsp; an pinaka turon maglupad. An papel ba o an paghimo san papel na eroplano na nagapaturon saiya paglupad? Obserbaran kun nanon mangyari. Igwa ba san pinagka-iba sa pagpalupad kun huyopon anay bag-o palupadon o idiritsyo dayon pagpalupad.

2. Makanam kita Fly- Don't Fly: Mag grupo kag maglupad sa patalibud san room&nbsp; na dili nagalapotan sa kada usad. Magtindog an taya sa usad na gilid kag magsampot san usad na bagay na nagalupad kag dili nagalupad. An dili naga lupad na bagay (parihas san lamisa), magtindog kun 'eroplano' kag mag-ingkod kun 'duta'. Kun sin-o naman an mamali sya naman an masunod na maging taya.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			 Pan-o Maglupad an Eroplano? (How do Airplanes Fly?). 			 Author: Aditi Sarawagi. 			 Illustrator: Lavanya Karthik.

		 			 Published by , 			https://storyweaver.org.in/stories/4314-how-do-aeroplanes-fly 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: Rovic Ducay





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Copyright





Guide


Cover

Start of Story





