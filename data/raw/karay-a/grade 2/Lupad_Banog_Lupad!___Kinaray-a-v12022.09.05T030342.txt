Lupad, Banog, Lupad!


Naing Moe Tint




Wa Lone





Si Bantu Banog, nagaestar sa mataas nga pil-as imaw sa ana nga nanay kag tatay. Nag-abot ang adlaw nga dapat makatuon run si Bantu Banog maglupad. Pero ginakulbaan tana. Paano lamang kun magtibusok tana kag maglagapok sa lupa?





Pero man-an ni Bantu Banog nga kinahanglan na gid dya tun-an. Bisan pa

nagapalid-palid ang ana nga lupad, ginapakamayad sa gihapon tana ka ana

nga ginikanan. Sige lang hanas si Bantu Banog. Sa pira ka adlaw makamaan gid tana maglupad.





Ginhanas man tana ka ana nga ginikanan nga magpaibabaw sa gal-um kag

magpaanod-anod sa hangin. Pero ginakulbaan man gihapon si Bantu Banog.





Sangka adlaw, naadlawunan bugtaw si Bantu Banog. Gutum run tana pero wara it pagkaun nga nagahulat. Kang gintawag na ang ana nga ginikanan, wara it nagsabat.





Nagutum nga nagutum si Bantu Banog. Kang indi na run maagwantahan, naglupad tana halin sa pil-as agud mangita kang pagkaun. Kinahanglan na ang suwerte para makakita kang pagkaun hay wara pa tana matudluan ka ana nga ginikanan kun paano mangita kang pagkaun.





Wara lagi makakita kang pagkaun si Bantu Banog. Burubhay, ginsagap na ang ana nga ginikanan. Tanan nga lugar ana nga ginlupadan pero wara na sanda makita. Ginakapoy run si Bantu Banog. Siguro sangka lugar pa ang ana nga agtunan... paibabaw!





Wara na pa matirawan ang maglupad kang amo ka taas. Pataas nga pataas, nagalapad nga nagalapad ang ralantawun.

“Abaw! Sa pagkanami!” tuaw ni Bantu Banog.





Sa amo nga kataasun, nakita ni Bantu Banog ang ana nga ginikanan!

Naglupad tana paagto sa kahoy nga anda nga ginahapunan.





Nagyuhum ang nanay ni Bantu Banog pagkakita kana.

“Mayad bay nasagap mo kami,” hambal na.

“Gintaasan ko ang akun lupad,” pabugal ni Bantu Banog.





Halin kato, wara run ginakulbaan si Bantu Banog maglupad.





Mga Pamangkot:

1. Ano ang ginakulbaan ni Bantu Banog himuon?

2. Ano nga klase ka paglupad ang gintudlo kang ginikanan ni Bantu Banog kana?

3. Paano nasagap ni Bantu Banog ang ana nga ginikanan?

4. Ano ang mga ngaran kang pispis nga imo naman-an?





Ang Third Story Project, nga sangka kabuylugan kang Myanmar Storytellers kag Benevolent Youth Association (Yangon), nagahimo kang mga libro pangbata sa Burmis kag iban pa nga pulong sa Myanmar kag ginapanagtag dya ka libre sa kabataan sa Myanmar. Ang mga estorya ginsulat kag ginlaragway ka mga mainambungun sa Myanmar para sa taga-Myanmar agud tamdun ang mga isyu kang katawhayan, pagkatinuhay-tuhay, gender, kadunaan, kag kinamatarung kang kabataan.





This book was adapted as part of the ABC+: Advancing Basic Education in the Philippines project.

ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, Celestino S. Dalumpines IV, EPS-Filipino, and Schubert Anthony C. Sialongo, EPS-LRMS, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

This book was also evaluated by Leticia Arevalo, Bernadette Ordinario, and Phoenix Allanah Zandria Tordesillas, and field tested by April Angelee Duran.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Lupad, Banog, Lupad! (Fly, Eagle, Fly!). 			 Author: Naing Moe Tint. 			 Illustrator: Wa Lone. 			 Editor: Thant Zin Soe.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Jose Edison C. Tondares





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Copyright





Guide


Cover

Start of Story





