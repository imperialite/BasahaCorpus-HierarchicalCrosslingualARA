Si Rhino Gamay kag ang Tam-an ka Taas nga Bisikleta





Sa kada adlaw, aga pa nagabugtaw si Rhino Gamay para magpanaw paagto sa eskwelahan.&nbsp;





Tungud sa ana mabugu nga mga batiis, indi makasakay sa bisikleta pareho kang ana nga mga abyan. Kinahanglan na nga magpanaw nga nagaisarahanon paagto sa eskwelahan.&nbsp;





Permi lang urihi magsulud si Rhino Gamay.&nbsp;&nbsp;





Isara ka adlaw sa oras kang tagparahuway,&nbsp;nagapungko si Rhino Gamay nga nagaisarahanun sa sulud kang eskwelahan. Nakita ni Zebra si Rhino Gamay nga nagapangasubo.





“Ano ang problema?” ang pamangkot kang Zebra.

Gusto ko magsakay sa biskleta paagto sa eskwelahan ugaring tam-an ka bugu ang akun mga batiis.





Ginhambal ni Zebra nga mabuligay sanda para makapangita kang solusyon.





Una, kinahanglan turukon nanda ang tanan nga mga biseklata nga ginasakyan paagto sa eskwelahan.





“Siguro malab-ot kang imo mga batiis ang gamay nga bisikleta ni Bibe?” ang hambal ni Zebra.





Sunod, nagsaligbat si Amo. “Ano bala kon testingan mo ang bisikleta ni Tolabong? Patas lang kamo darwa kataas.”





“Manami nga ideya!” sabat ni Tolabong. “ Ugaring, kinahanglan mo&nbsp; anay panabaan ang ana nga purungkuan.”

Nagsugot si Rhino Gamay nga testingan.&nbsp;





Ginpanabaan ni Rhino Gamay ang purungkuan. Sunod, nabinag-binag na nga tam-an man kataas ang manibela!&nbsp;

Gani, ginpanabaan na man ang mga karaptan. Ugaring indi na man gihapon malab-ot ang mga pedal.&nbsp;





Nakaisip liwat si Rhino gamay kang bag- o nga ideya .

“Kon ang mga pedal tam-an man gihapon kanaba, mayad siguro pataason man natun? Mabuligan bala ninyu ako?” ang pamangkot ni Rhino Gamay sa ana nga mga abyan.

“Mayad nga ideya!” ang hambal kang tanan.&nbsp;





Pagkatapos na ekspirimentuhan ang bisikleta ni Tolabong, nagbinuligay sanday Rhino Gamay kag kang ana nga mga abyan para makaobra kang bag-o nga bisikleta nga bagay gid para kanana.&nbsp;





Ginsigurado nanda nga ang purungkuan, ang mga karaptan sa&nbsp;manibela, kag ang mga pedal hustuhan gid.

Sa katapusan, si Rhino Gamay may bisekleta dun nga tama gid ng sukol kanana.&nbsp;





Pagka-aga, malipayon nga naga sikad kang ana bag-o nga bisikleta si Rhino Gamay paagto sa eskwelahan.&nbsp;&nbsp;





.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Si Rhino Gamay kag ang Tam-an ka Taas nga Bisikleta (Little Rhino and the Too Tall Bike). 			 Author: ជឿន ប្រុស. 			 Illustrator: . 			 Editor: Nguon Sivngim.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: George Labrague Ulit





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Copyright





Guide


Cover

Start of Story





