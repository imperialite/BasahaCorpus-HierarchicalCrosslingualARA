Ang Manugdampig


Alyson Curro




Phyu Mon





Ginbukad ni Lahpai Seng Raw ang ana nga maleta. Una na nga adlaw sa unibersidad kag ginakunyag tana.

Samtang ginahimus na ang ana nga kuwarto, ginapanumdum ni Lahpai Seng Raw ang ana nga mangin klase kag mga classmate.

Nahangyus tana kang makita ang sangka grupo ka mga bata nga lalaki nga nagalantaw kana. Nahangyus man sanda.

“Uy, dormitoryo tana dya ka mga lalaki. Nagtalang timo,” hambal nanda.





Wara nagtalang si Lahpai Seng Raw. Puro lalaki ang sa ana nga panimalay.

“Dya ang ngaran ko sa gawang,” tudo na.

Nasal-an gali kang unibersidad nga panglaki ang ana nga ngaran. Pero wara nag-isol si Lahpai Seng Raw.





Pagligad kang tinuig, si Lahpai Seng Raw nag-estar sa Myitkyina, ang kabisera kang Kachin, Myanmar.

Tungud sa girinamo, mabudlay ang kabuhi sa Kachin, Myanmar. Guba ang mga karsada, pirambilog ang ospital, kag ginakulbaan ang mga ginikanan

magpaeskuwela ka mga bata.

Duro ang nagbiya ka anda nga mga balay para makaluwas sa gamo.

Gusto ni Lahpai Seng Raw buligan ang ana nga mga kasimanwa, kag iban pa nga nagaantos sa gamo.





Balo, nanay, kag 48ka tuig run tana kang nagtuyo magtukod kang organisasyon nga makabulig sa iban.

Dya nagbulig sa kabataan nga makaeskuwela, sa mga mangunguma nga makapatubas ka duro, kag sa komunidad nga makaagum ka pagtatap sa

ikamayad-lawas.

Nagapati si Lahpai Seng Raw nga ang pagpabaskug ka pagsarig kinahanglan para sa katawhayan. Maisug tana nga namati kag nakigbuylog sa tanan — sa gobyerno, militar, relihiyoso, kag mga lideres ka mga tumanduk.





Sa tulad, linibo run sa Myanmar ang nabuligan kang organisasyon ni Lahpai Seng Raw.

Nagretiro si Lahpai Seng Raw matapos ka duro nga tinuig ka pagserbisyo.

Panahon run para sa mga urihing-tubo nga padayunon ang ana nga gin-umpisahan para sa mabaskug kag matawhay nga Myanmar.





Gamita ang mga pamangkot nga dya sa pagsulat ka imo estorya:

1. Kan-o ikaw sadya-sadya?

2. Ano ang gusto mo gid himuon?

3. Ano ang imo handum? Isulat dya.





I-drawing ang imo nga litrato.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Manugdampig (The Humanitarian). 			 Author: Alyson Curro. 			 Illustrator: Phyu Mon.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-4.0.



		 			For full terms of use and attribution, http://creativecommons.org/licenses/by/4.0/

		 			Contributing translators: Jose Edison C. Tondares





Table of Contents


Page 1

Page 2

Page 3

Page 4

Page 5

Page 6

Page 7

Copyright





Guide


Cover

Start of Story





