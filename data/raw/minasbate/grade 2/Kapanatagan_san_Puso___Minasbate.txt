Kapanatagan san Puso





Usad na adlaw, an pamilya san talabong kag uwak pareho na nagbalhin sa usad na higante na puno. Mahaway an kagubatan kag damo san pasadi-sadi na puno. Kada pamilya nagahandom na makahanap sinda san iba na istaran. Kay kon dili, maabot gayod an oras na mag-aaraway sinda dahil lang sani na istaran.





San an inda mga ginikanan naghali para maghanap san makakaon, an dyutay na talabong kag uwak nag pabilin. Dili nagdugay, nag amigo na sinda!





Sabay na naghali an dyutay na talabong kag uwak para magdiskubre sa kagubatan. Dili nagdugay nakakita sinda san elepante kag tigre na nag-agi sa mapiot na agihan. Gin isip san dyutay na talabong kag uwak na mag-away ini na mga hayop. Sa halip , an elepante kag an tigre naglakat pakadto sa sadiri ninda na agihan. Nangarat an mga tig-dyutay na tamsi.





Sabi san elepante, "

Parareho lang an mga kusog ta, kaya lang pairiba-iba an aton mga gina-kaon.

Dili naton kinahanglan mag-araraway. Pwede naton paboran an kadausad sa aton na maghimo san iya sadiri na pamaagi, bisan pa masiot an aton agihan."





Taod-taod, sa luwas an kagubatan, an dyutay na talabong kag uwak nakabati san mga boses.

An iloy san miya nagahatag san gatas sa dyutay na iraga.





Sabi san Iloy na miya, "nawawara an akon mga kuting kag ini na mga bata na iraga wara san iloy.

Amo ini an akon pamaagi na mabuligan an iba na nanginginahanglan."





Sa kadugayan san inda laag, nakakita sinda san ido. Nanon ginahimo sani na ido?

An ido nagahatag pagkaon sa mga garagmay na kuting.





​Nagpaliwanag an ido na an mga daragko na hayop dapat magin mabuot sa mga garagmay na hayop.





Ila-ila an mga garagmay na sapat sainda naaraman! Na dili kinahanglan mag-away san mga hayop na igwa san parehas an kusog. Tanan dapat magbulig sa nagakinahanglan san bulig, Kag dapat an daragko na hayop magin mabuot sa garagmay na hayop. Siguro an inda mga pamilya pwede mag-urupod na malipay kon purbaran ninda ini. Nagadali na nag-uli an duha pakadto sa inda mga ginikanan para sabihon an inda naaraman.





An pamilya san talabong kag pamilya san uwak nagtuna na sunudon an naaraman san inda mga anak sa inda paga lakaton. Dili nag dugay, nagkaurusad sinda kag nabuhay sinda san masadya sani na dako na puno





Mga hunga:

1. Nano an ginahandalan sani na duha na pamilya san sapat?

2. Nano an ginhimo san elepante, san iloy san miya, kag an sabi san ido?

3. Nano an nariyalisar san mga garagmay na sapat?

4. Nano na tulo na bagay an iyo nadumduman hali sa istorya?





The Third Story Project, a collaborative effort between the Myanmar Storytellers and the Benevolent Youth Association (Yangon), creates and produces children’s books in Burmese and other Myanmar languages to distribute free of charge to children around Myanmar. The stories are written and illustrated by Myanmar artists for a Myanmar audience and address issues of peace, tolerance, diversity, gender, environment and child rights.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Kapanatagan san Puso (Living in Harmony). 			 Author: Myint Cho. 			 Illustrator: Thiha (Sakhan Thit). 			 Editor: Shwe Mi.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Maricel C. Jayson, Shirley Titong, Gressa Pepito, monina bartolata



		 			Narrator: Ei Thandar Phyo





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Copyright





Guide


Cover

Start of Story





