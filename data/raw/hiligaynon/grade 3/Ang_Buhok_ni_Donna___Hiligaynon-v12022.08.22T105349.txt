Ang Buhok ni Donna


Hazel Joy L. Rabe




Rocky Iwanasan and Regine Torema





Malaba, madabong kag mahining ang buhok sang bata nga si Donna. Sa tagsa maghampang sia sa gwa sang ila balay, madamo ang nagadayaw sang iya buhok.





Isa ka adlaw, nagkadto si Donna sa plaza kon sa diin nagahulat ang iya mga abyan. Naghampang sila sa idalum sang nagatagiti nga init sang adlaw. Madulom na sang sila nagpauli. Kapoy gid sia sa paghampang kag may mga tap-ing pa.





“Donna, sa diin ka naman naghalin?” pamangkot ni Nanay Mila.

“Naghampang sa plaza, Nanay,” sabat ni Donna. Nagdiretso sia sa sala.

Wala nanglimpyo sang iya lawas si Donna. Maskin ang iya nga bayu, wala niya gin-islan. Nagpaandar sia sang TV kag naglantaw sang cartoons. Sang wala madugay, nag-abot si Tatay Kiko, kag ginpangita niya si Donna.





“Nene, ari angay gid ini sa imo buhok. Madugang gid ang imo nga kagwapa sini,” hambal ni Tatay Kiko.





“Wow, Tatay! Salamat!” hambal ni Donna.

“Dayawon naman ako sini sang akon mga abyan,” hutik ni Donna samtang nagapangalot sang iya ulo.





Dugay-dugay nagpanyapon ang pamilya. Pagkatapos, ginhambalan ni Nanay Mila si Donna nga magpaligo kag mag-ilis sang iya nga bayu. Ugaling si Donna nagtulog lang.





“Kainit. Dali lang kay punguson ko anay ang akon buhok,” hambal ni Donna. Ginkuha niya sa iya bulsa ang iya nga pungos nga ginhatag ni Tatay Kiko.

“Wow! Kanami sang imo pungos, Donna,” hambal ni Marga.

“Ginhatag ini ni Tatay. Angay gid ini sa malaba, madabong kag mahining ko nga buhok,” pahambog ni Donna.

“Palantawa ko, Donna! Kanami gid man. Ugaling ano ina ang sa buhok mo?” pamangkot ni Nena.

“Sa diin?” pamangkot ni Caloy. Iya ginlantaw ang ginatudlo ni Nena sa buhok ni Donna.





“Hala! Kuto!” singgit ni Caloy.

“Yak! Kalaw-ay! Kadamo!” hambal ni Nena. Nagapilit ang madamo nga mga lusa sang kuto sa kada buhok ni Donna. Nagatulumpok kag nagailidlak kasubong sang iya nga buhok. Ang iban nga mga kuto nagdalagan kag nagpanago sa madamol niya nga buhok.





Nagdungok si Donna sa kahuya. Nagdalagan pauli ang iya mga abyan samtang ginasunlog si Donna.





Natalupangdan ni Nanay Mila nga nagatulo ang luha ni Donna. Gin-istorya niya ini kag iya nahibaluan ang rason ngaa man nagahibi si Donna.

“Nene, ginhambalan ko gid ikaw nga indi sagay hampang sa gwa. Isa pa gid, dapat manglimpyo ka sang imo lawas bag-o matulog. Ugaling wala mo gid gintuman,” hambal ni Nanay Mila.

“Pasensya gid, Nanay. Sugod subong indi na ako sagay hampang sa initan kag maligo na ako adlaw-adlaw,” sabat ni Donna.





Nagkuha si Nanay Mila sang sugkay kag ginhusay ang buhok ni Donna para makuha ang mga kuto.





Pagkatapos, nagkuha si Donna sang bayu kag tualya. “Nanay, maligo na ako,” hambal ni Donna.

“Huo, Nene. Amo ina ang dapat,” hambal ni Nanay Mila.





Pagkaaga, nagapinangalot gihapon sang iya ulo si Donna.

“Nene, paguntingan naton ang imo nga buhok. Para wala na may maistaran kag indi na magdamo ang imo kuto,” hambal ni Nanay Mila.

“Ugaling, Nanay, kanugon sang akon nga buhok,” kusmod ni Donna.

“Nene, indi ka magkabalaka. Matubo lang ina liwat. Ang importante malimpyo ka kag madula ang katol sang imo nga ulo," paathan ni Nanay Mila.





Ang iya nga malaba, madabong kag mahining nga buhok amat-amat nga ginguntingan. Kaupod sini ang pagbag-o sang iya nga panggawi. Nangin matinlo sia sa iya nga lawas. Nagapanibin kag nagaligo na sia gamit ang habon kag shampoo, kapin pa kon halin sa gwa. Nagailis man sia sang bayu bag-o matulog.

“Nanay, lantawa bala. Wala na ako sang kuto! Indi na makatol ang ulo ko!” masinadyahon nga hambal ni Donna.





“Nanay, luyag ko tani nga magkadto sa plaza karon sa hapon,” hambal ni Donna.

“Huo, Nene. Indi lang pagkalimti ang akon tugon sa imo nga manglimpyo sang lawas kon halin sa gwa, ha?” hambal ni Nanay Mila.





Nagbalik si Donna sa plaza kon sa diin masami sia nagahampang kaupod ang iya mga abyan.

“Kanami sang imo buhok, Donna! Maskin malip-ot, ara gihapon ang dabong kag hining!” hambal sang iya nga mga abyan.

Naghampang sia liwat nga ginatandaan ang tugon ni Nanay Mila.





This book was developed as part of the ABC+: Advancing Basic Education in the Philippines project. ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Micron Rey Fuego, Master Teacher I, ICS, SDO Iloilo City; Juvy Baranda, Principal II, SDO Capiz; Dymphna Leizel Jocson, Public Schools District Supervisor, District IV-C, Jaro; and Lilibeth Larupay, Education Program Supervisor - LRMS, SDO Iloilo.; and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

The workshops and professional development, along with the editing and design of this book, were conducted with the support of Hubon Manunulat, Kasingkasing Press, and Iloilo Museum of Contemporary Art.

If you copy and distribute this work in its entirety, without making changes to content or illustrations, please label the work as follows: “Reproduced on the basis of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create a translation of this work, please use the following label on your work: “Translated from an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create an adaptation of this work, please use the following label on your work: “This is an adaptation of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.'

For full terms of use and attribution, http://creativecommons.org/licenses/by-nc/4. 0/





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Buhok ni Donna. 			 Author: Hazel Joy L. Rabe. 			 Illustrator: Rocky Iwanasan, Regine Torema. 			 			 Contributor: USAID's ABC+: Advancing Basic Education in the Philippines.

		 			 Published by The Asia Foundation - Let's Read, 			https://www.letsread.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2022. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Copyright





Guide


Cover

Start of Story





