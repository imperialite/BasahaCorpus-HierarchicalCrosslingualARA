Ipabayad ag Iayag





Nag-aadal si Tema ag mga kaklase niya manungod sa Pagbabago sa Klima. Pinagibo sira ko maestra nira sa arugan. "Darahun ninyo yan sadi eskwelan ka usad na semana. Migka agko kita Pagbabago sa Klima Ipabayad ag Iayag," sabi niya.&nbsp;





"Miggibo ako sa parapad sa kaumman," sabi ni Winston.&nbsp;

"Miggibo ako sa panel sa alduw," sabi ni Sandeep.&nbsp;

"Sa silong ko miggibo ko sa kabatwan sa dagat," sabi ni Kali.&nbsp;





Grabe so gama-gama ni Tema. Kagusto niyang maggibo sa kin uno-uno. Alagad uno baya niya gigibuwon?&nbsp;





Pag-abot niya sa baloy, inanap ni Tema sadto loog ko dakulo niyang kawon sa mga runggal. Nag-aanap iya sa ideya.&nbsp;





"Puwede man ikang magngabil manungod sa ba-o-o," suhestiyon ni Lola Bu.&nbsp;

"Uda man po basang kuneksyon a ba-o-o sa pagbabago ka klima," sabi ni Tema.&nbsp;





"Sa kamaturan, agko," sabi ni Lola Bu. "Minsan a baybay na nasa loog ka salagan ka ba-o-o nag-iinit sa maray. Kaya oras na mangyari yan, kadakli ka mga igin niya mga babayi."&nbsp;





"Buko po an na magayon," sabi ni Tema. "Kaipuwan po agko pa man nanggad ika mga lalaking ba-o-o." "Amo, agko baga ika," tawa ni Bu.&nbsp;





"Mag-istorya pa po ika sa iba," sabi ni Tema.&nbsp;

"Ya, a dagat nagigin mas mainit man," sabi ni Bu.&nbsp;

Nagtango-tango si Tema. Naturan niya yan sa eskwelan.&nbsp;





Dipisil para sa ba-o-o na makaanap sa pagkaun sa maimbong na tubig," sabi ni Bu.&nbsp;

"Irak man po palan a mga ba-o-o,"sabi ni Tema. "Buko an maray na nag-aalop."





"Bayae kong istoryan ika sa bagay na makangalas", sabi ni Bu. "A mga ba-o-o pirming nagbibelta sadto dagat kin sari sira pinamundag. Sadto sira nangingitlog."





Narumruman ni Tema so sinabi ko maestra kanda. "Alagad nagparataas a tubig sa dagat. Pauno kin malakadakol ka makukusog na bagyo? Baka po magkauruda a mga pangpang," sabi ni Tema&nbsp;





"Tama an. Baka mauda a mga ba-o-o ta diri na natuturakan pabalik sadto ginalinan nira," sabi ni Bu.&nbsp;

"Ay ta," sabi ni Tema. "Nauda na ako usad na beses. Matakot po adto."





Napaisip si Tema sa gatikot na panahon. "Salamat po, Bu," sabi niya. "Isi ko na nguwan kin uno ko gigibuwon para sa Ipabayad ag Iayag."&nbsp;





Ko mga sumunod na alduw, nakalupinak sa salog si Tema. Naggugurit iya ag naggugunting ... nagrarapak ag nagtitipig ... nagpupulot ag nagpipinta ... anggan sa ...&nbsp;





Ta-dan!





Luway-luway na ilinuog ni Tema so model sadto napsak niya. Diri niya maulat na ipamarita sa mga kangayamon niya manungod ko mga ba-o-o.&nbsp;





"Babay Tema, ingat," baoy ni Bu.&nbsp;

Napa ngisi si Tema. Amo di magigin pinakamagayon sa ngamin na ipabayad ag ilahad na uda umdaog.&nbsp;





&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ipabayad ag Iayag (Show and Tell). 			 Author: Jo Vosailagi. 			 Illustrator: Ropate Kama. 			 Editor: Seona Smiles.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Sheila Amoroso, Sofia A. Baile, Dharyl Mae Degara



		 			Narrator: Brendan Boland





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Copyright





Guide


Cover

Start of Story





