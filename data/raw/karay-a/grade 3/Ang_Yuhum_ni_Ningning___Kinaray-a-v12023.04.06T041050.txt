Ang Yuhum ni Ningning


Jessa Payofelin




Justin Loise Madriaga





Si Ningning sangka bata-bata nga papel nga wara nagayuhum. Bata-bata tana ni Marie.

Ginapailisan tana ni Marie adlaw-gabii. Nanari-sari ang ana mga bayo nga nahuman sa papel. May bayo tana para sa nagkalain-lain nga mga okasyon.





Nagbag-o ang pagtamud kana ni Marie kang nag-umpisa

dya ka eskuwela. Nangin masaku run si Marie.





Sa ana nga pag-isarahanun kun gabii, ginatangra na si Bituon. “Gusto ko mangayo kang yuhum. Gusto ko nga malipay si Marie samtang nagasipal kanakun. Gusto ko nga indi na malipatan ang akun yuhum bisan sa ana kasakuon."





Nabatian ni Bituon ang ginapangayo ni Ningning. Sangka gabii, nagpakita si Bituon kay Ningning.

“Itugro ko ang ginapangayo mo, pero antes ko ikaw tugruan kang yuhum, himuon ko ikaw nga matuod-tuod nga bata,” kuon ni Bituon.

Ginlikup kang kasanag si Ningning. Nabatyagan na nga nagabag-o ang ana nga lawas. Nagbahul kag nagbug-at tana. Kang ginmukra na ang ana mga mata, nakita na sa salamin nga tana nangin matuod-tuod nga bata.

Nasadyahan gid si Ningning. Makaimaw na run magsipal si Marie! Mayuhum daad tana pero indi na mahimo. Nabudlayan tana magyuhum!





“Bituon, wanhaw indi ako makayuhum?"

Wara run nakasabat si Bituon tungud amat-amat tana nga naduraan kang kasanag. Nagaigpat-igpat tana nga sa indi magbuhay, maduraan dun tana kang kasanag.

“Pasensiya gid, Ningning. Naubusan ako kang kasanag. Indi ko ikaw matugruan kang yuhum.”

“Gusto ko magyuhum kag magkadlaw. Bituon, ano ang puwede natun mahimo?”





Ginsaysay kang bituon ang natabo darwa ka gabii ang nagligad.





“Nag-abot si Balabaw. Kinahanglan na ang kasanag agud mag-ayad sa ana sakit. Kang nasulud na run ang kasanag sa garapon, ginsugid na nga ginainto na lang ako. Wara tana nagamasakit. Gintaban na ang garapon kag nagdalagan parayu.”





Nabatian ni Marie ang pag-estoryahanay nanday Ningning kag Bituon.

“Gusto ko maimaw magsipal si Ningning. Gusto ko tana makita nga nagayuhum kag nagakadlaw. Mabulig ako. Bawiun natun ang kasanag mo, Bituon,” saligbat ni Marie.





Kang masunod nga gabii, nag-umpisa libot sanday Marie, Ningning, kag Bituon. Ginsagap nanda si Balabaw.

Sa anda pagpanaw, may nakita sanda nga sangka buho sa lupa. Agud makasulod sa buho, gingamit ni Bituon ang ana nabilin nga kasanag agud himuon ang anda mga kaugalingun bilang gamay nga mga tinuga.





Sa anda pagpanaw, may nakita sanda nga sangka buho sa lupa. Agud makasulod sa buho, gingamit ni Bituon ang ana nabilin nga kasanag agud himuon ang anda mga kaugalingun bilang gamay nga mga tinuga.





Burubhay, may nakita sanday Ningning, Marie, kag Bituon nga sangka pares kang nagahining nga mga mata sa dulum.

"Si Balabaw!" singgit kang tatlo ka mag-abyan.

Nagdalagan parayu si Balabaw. Ginlagas nanda si Balabaw hasta nga nakalab-ot sanda sa taraguan ka ana mga tinakawan - isara ka kutsara, darwa ka butones, tatlo ka plato, kag sangka tumpok nga pinasi kang paray. Sa ibabaw kang bato, makita ang sangka garapon nga may sulud nga kasanag. Bag-o pa dya mabuul ni Ningning, gin-unahan run tana ni Balabaw.





“Balabaw, ibalik kanamun ang gintakaw mo nga kasanag!” singgit ni Ningning.

“Gintugro dya kanakun ni Bituon. Wara ko dya gintakaw.”

“Gin-into mo ako, Balabaw. Hambal mo, tugruan ko ikaw kang kasanag para mag-ayad ikaw sa imo sakit. Wara man ikaw gali nagmasakit,” sukma ni Bituon.





“Hahaha! Sala ko bala kun madali ikaw intuon, Bituon?”

“Ibalik ang kasanag ni Bituon. Duro pa nga mga tinuga ang mahimo mabuligan kun imo ibalik ang kasanag sa sulud kang garapon,” hambal ni Ningning.

“Indi takun,” sabat ni Balabaw.

“Hinulsulan mo ang imo pagpang-into kag pagkadalok,” saligbat ni Marie.

Hinali nga nahulog sa lupa si Bituon. Amat-amat nga nagpiraw ang ana nabilin nga kasanag.

"Bituon!" dungan nga singgit nanday Marie kag Ningning.

“Patawara ako, Ningning. Indi ko run ikaw matugruan kang yuhum,” hambal kang nagahimugto nga si Bituon.

“Mas piliun ko na lang nga indi makaangkun kang yuhum mabuhi lang ikaw, Bituon,” pisngu ni Ningning.





Nagtango-tango si Marie samtang nagapamati

“Ningning, bisan indi ikaw makayuhum, ikaw gihapon ang akun suud nga abyan,” hambal ni Marie.

“Salamat gid, Marie. Bisan indi ako makayuhum, may sangka tawo nga handa sa pagbaton kanakun.”





Naglumaw-lumaw ang mga mata nanday Marie kag Ningning.

Nasaksihan ni Balabaw ang matuod-tuod nga pag-abyanay nanday Ningning, Marie, kag Bituon.

Nakonsensiya tana.





Nagparapit tana kay Bituon. Ginbubo na kay Bituon ang sulud nga kasanag sa garapon.

Amat-amat nga nagsanag si Bituon.





“Nagbalik ang imo kasanag, Bituon,” singgit nanday Marie kag Ningning, kag anda ginkupkupan si Bituon.

“Patawara ako sa ginhimo ko, Bituon. Patawara ninyo ako, Marie kag Ningning,” pakitluoy ni Balabaw.

“Ginapatawad namun ikaw, Balabaw,” sabat ni Bituon, samtang ginaturuk sanday Marie kag Ningning nga nagtango-tango.





Ginpatawag ni Bituon ang mga iput-iput. Sa sangka pisuk, naglinupad ang mga iput-iput sa palibot. Nagbarahul ang mga mata nanday Marie, Ningning, kag Balabaw. Nangin masanag run ang lugar ni Balabaw.

"Salamat gid, Bituon. Salamat, Marie kag Ningning," sabat ni Balabaw.

Kalipay ang nabatyagan ni Ningning kang may naghapon nga nagaigpat-igpat nga iput-iput sa ana nga irong. Nalipay gid tana nga nabuhi si Bituon kag nakita ang matam-is nga yuhum ni Marie. Ilabi sa tanan, nalipay gid tana hay

nagbag-o ang batasan ni Balabaw.





Sa sobra nga kalipay ni Ningning, nagkurit ang sangka yuhum sa ana mga bibig.





Gusto ni Ningning nga makayuhum ugaring indi na mahimo tungud sangka papel lang tana nga bata-bata. Nagpangayo tana kay Bituon nga tugruan kang yuhum ugaring indi run matao ni Bituon tungud naduraan run tana kang kasanag. Gani, imaw si Marie kag Bituon, naglibot si Ningning para bawiun ang gintakaw ni Balabaw nga kasanag kay Bituon.





This book was developed as part of the ABC+: Advancing Basic Education in the Philippines project. ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, Celestino S. Dalumpines IV, EPS-Filipino, and Schubert Anthony C. Sialongo, EPS-LRMS, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

This book was also evaluated by Rea Veñegas, Remiflor Paguntalan and Mark Joseph Salinog, and field tested by Cherry Pie Peralta.

If you copy and distribute this work in its entirety, without making changes to content or illustrations, please label the work as follows: “Reproduced on the basis of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create a translation of this work, please use the following label on your work: “Translated from an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create an adaptation of this work, please use the following label on your work: “This is an adaptation of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Yuhum ni Ningning. 			 Author: Jessa Payofelin. 			 Illustrator: Justin Loise Madriaga. 			 			 Contributor: USAID's ABC+: Advancing Basic Education in the Philippines.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2022. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Copyright





Guide


Cover

Start of Story





