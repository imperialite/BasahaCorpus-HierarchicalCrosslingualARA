Nagpinta san Balangaw si Miya kag si Ido.





Ini si Miya.&nbsp;





Ini si Ido.





Ginapinturahan ni Paka an iya balay.





Nangayo san bulig si Paka kay Miya kag Ido, "Pwede nyo mabutangan sa matahom na pinta an akon dingding?"





Gusto maaraman ni Miya kag ni Ido kun nano an gusto ni Paka. "Basi pwede kamo makapinta san landscape&nbsp;o matatahom na kirit-on sa aton palibot." sabi ni Paka.





Nag-hatag si Paka san unom na surudlan san pintura na an kulay kay: pula, kahel, dulaw, green, blue, kag purple.





Gin-kuha ni Ido an kulay pula, kahel, kag dulaw na pintura. An green, blue,&nbsp;kag purple&nbsp;naman an gin-kuha ni Miya.&nbsp;





Sa wala na parte san dingding an gin-una pinturahan ni Miya. Blue kag purple na kulay an una nya na ginamit. Nakapinta sya san matahom na langit na puno san dampog.&nbsp;





"Ginapinta ko an langit na puno san dampog kag uran. Kay gusto ko an uran." sabi ni Miya.





&quot;Gusto mo an uran? Ako gusto ko an mainit na adlaw&quot; Sabi naman ni Ido.





Sa tuo na parte san dingding naman an gin-pinturahan ni Ido.&nbsp;Nag-pinta sya san matahom na langit na igwa san mainit na adlaw. Dulaw kag kahel an kulay na iya gin-gamit.&nbsp;





Sabi ni Miya, "Gusto ko an uran kay kinahanglan ini san mga tanom para mag-tubo." Kaya naman nag-pinta sya san matahom na mga green na tanom.&nbsp;





"Tama ka, kaya lang kinahanglan man pud sa tanom an adlaw para magsaringsing" Sabi man ni Ido. Kaya nag-pinta sya san matatahom na pula na burak.&nbsp;





Nag-sulod na utro sa kwarto si Paka kag nagustohan nya an mga nakapanpinta.&nbsp;





"Matiano man an pagatrabaho nyo sa usad na obra na magkaupod?" hunga ni Paka.&nbsp;"Ano..." sabi ni Miya kag ni Ido.





Sabi ni Ido, "Gusto ni Miya an kulay green, blue, kag purple."





"Kag gusto naman ni Ido an pula, kahel, kag dulaw na kulay!" Sabat man ni Miya.&nbsp;





"Gusto ni Miya san uran! Pero para sa akon masyado inin basa!" Sabi ni Ido.





"Kag gusto ni Ido san adlaw! Pero masyado inin mainit para sa akon!" An sabi pud ni Miya.





"Dili kami san parehas na gusto kaya naman diri kami nakahimo san usad lang na ipipinta." Sabay na sabi ni Ido kag ni Miya.&nbsp;





Sabat naman ni Paka, "Syempre dili gayud kamo magkaparehas. Amo ina an nauyonan ko sa iyo na duha!"





"Magigin malaay an kalibutan kun an tanan puro-parehas lang. Kag ini na iyo gin-pinta magigin malaay kun usad la an kulay." Dagdag pa ni Paka.





"Aram nyo ba kun nano an magigin kaluwasan pag-isagol nyo an pula, kahel, dulaw, green, blue, kag purple na kulay?" Hunga ni Paka. Napa-isip si Miya kag si Ido.





"Kag aram nyo ba an mangyayare kun i-upod an adlaw kag uran?" Hunga ni Paka sa duha. "Balangaw!" Sabay na sabi ni Miya kag ni Ido.&nbsp;





Nagpinta san matahom na balangaw si Paka. Parehas ini na nagustohan ni Miya kag ni Ido. Kag naintindihan ninda na sa inda pagkakaiba igwa sinda san pagkakaparehas maski papan-o.





Paaram, Miya. Paaram, Ido. Paaram, Paka.





​An Ehesisyo san Paka

Nagustohan mo o wara?&nbsp;Gusto mo ba an adlaw o an uran? Gusto mo ba an pula, kahel, dulaw, green, blue o purple? Gusto mo ba na adlaw o gab-i? Gusto mo ba an mainit o matugnaw? Mahilig ka mag-basa o mag-pinta? Hain an gusto mo, mag-dalagan o mag-kanta? Gusto mo ba an pagalangoy o an pag-saka san puno? Gusto mo mag-lakat o an magsakay san bisikleta? Gusto mo ba...?&nbsp;

Ikumpara an imo mga sabat sa imo mga kaamigo.





&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Tungkol sa Miya kag Ido.&nbsp;

An Miya kag Ido kay nahimu sadton 2006sa Wulanyilli (Ghana), sa blackboard san usad na eskwelahan sani na bayan. Gin-buligan ninda an mga bata sani na lugar na makasurat kag makabasa. Gamit an luma na xerox machine nalabas an una na kopya san Miya kag Ido na libro. Yana an libro kay gina salin-salin na sa manlain-lain na istorya. Nagabulig sinda na maka-surat kag maka-basa an mga bata hain man sa kalibutan. Kaya pa man an istorya san kwento sige an padayun. An Miya kag Ido na libro kay makalilingaw kag madali la basahon. Mag-aram la san 200na istorya kag tunaan an pagabasa san mga libro. Para sa damo pa na impormasyon, bisitahon an: www.cat-and-dog.org





&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Nagpinta san Balangaw si Miya kag si Ido. (Cat and Dog Paint a Rainbow). 			 Author: René Leisink. 			 Illustrator: René Leisink.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Alma Brioso





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Page 23

Page 24

Page 25

Page 26

Page 27

Page 28

Page 29

Page 30

Copyright





Guide


Cover

Start of Story





