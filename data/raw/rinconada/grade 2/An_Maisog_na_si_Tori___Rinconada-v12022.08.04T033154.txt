An Maisog na si Tori


Kim Sokna




Seat Sopheap





Taon-taon, a mga riwit nagmumuya-muya sa usad na lugar. Agko mga pa-kontest sa pagbayli, pagkanta, saka paglayog.





Namumuya si Tori na magsilong ka karera sa paglayog. Nguwan na taon, nagdesisyon iya na umiba.





Nagpurbar na magpalista si Tori. Alagad,

“A karera sa paglayog para sa mga lalaking riwit sana!” sabi ku lider. “Buko an para sa mga babayi.”

“Buko an patas!” sabi ni Tori. “Kaskas man akong maglayog, silngan ninyo.”

Nagpurbar maglayog si Tori, kindi nasidsid iya saka napadapla.

“Aray!” sabi niya. Pinagtaw-an iya ku mga lalaki.





Diri nadisganar si Tori. Nagpauli iya saka kinausip su mga kag-igin niya.

“Itay, puwede mo po ako na tutturuan na maglayog sa makaskas?” pakiusip ni Tori.

“Tauno?” ngalas na unga ni Itay niya.

“Mag-adal na sana ikang magkanta.”

“Inay, buot ko po na umiba sa karera sa paglayog.” abi ni Tori.

“Tauno ngani?” unga man ni Inay niya. “Mga lalaking riwit sana a kaiba sa arog kan na karera.





Namundo si Tori ta uda basang gustong tumabang kanya.

“Tauno ta bawal umiba a mga babaying riwit sa karera sa paglayog?” unga niya sa sadiri. Nagdesisyon si Tori na mag-adal na solo sa paglayog tanganing ganawon a karera.





A paglayog sa makaskas dipisil palan pag-adalan. Bagana mabari a mga pakpak niya sa uyop ka makusog na angin. Madali na kintanang madisganar si Tori.





Nagpundo muna si Tori sa usad na sanga tanganing magpaingalo, tapos agko iya narungog.

“Twit! Twit!” tunog na galin sadto luyong sanga.

Nabayad niya na pig tututturuan na maglayog ku nanay na bayong su isiw niya.

“Dawa ika nakatatakot, kusugan mo a buot mo tanganing makatuod ikang lumayog.” sabi ku nanay na bayong.





Isi ni Tori na makusog a buot niya na umiba sa karera sa paglayog.

“Kayang-kaya ko na lumaban.” makusog na sabi niya. Makaskas na linnayog si Tori pauli sadto baloy nira.





Innabot su aldow ku pa-kontest sa paglayog. Sinn ksok si Tori sadto mga kaiba sa karera. Ku una, uda basang nakarisa ki Tori. Pangala… nangalas na sana su ba na nangungunaan na si Tori sadto grupo.





Minggana na kintana si Tori, alagad bigla niyang nabayad su alop na uwak pairatong kanda.

“Diri puwede, kaipwanan ko na i-salbar su ibang riwit,” makusog na sabi niya.





Kusog buot na naggalin iya sadto karera saka inatubang su uwak.

“Oy, uwak!” baoy niya. “Silngan mo! Purbaran mo raw akong rakupon!”

Sinulod iya ku uwak mantang agko na ibang riwit na nakalampas sadto finish line.





Linnupad su uwak arani ki Tori kaya madali kintana na matuka su pakpak niya. Binnagsak iya sadto raga arani sa matudok na masitas. Sinnugod utro su uwak paiyan kanya. Maray sanang madali iyang nakasirong sadto irarom ku mga masitas.





Pinirit ku uwak na sakluton si Tori sadto mga masitas.

“Kraa..kraa..” iyak ku uwak.

Pinurbaran ikampay ku uwak su pakpak niya alagad nagupot iya.





Sa kaubanan, nakadulag su uwak sadto matudok na masitas saka naglayog parayo. Nangag-iyan man tulos su ibang riwit. “Diri na ika magbalik sadi!” sabay sabi ku mga riwit. Tinabangan ku usad na mabuot na riwit si Tori pabalik sadto finish line.





Nag-uulat su mga kag-igin ni Tori. Tinawan iya sa bulawan na premyo.

“Tori, napatunayan mo na a mga babayi matanda, makaskas saka makusog a buot. Ika a tunay na nanggana nguwan."

“Mabuhay si Tori,” mamuyang sabi ku mga riwit.

“Mabuhay si Tori na makusog a buot, uda kinakatakutan, uda inaatrasan.”





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Salvacion Magistrado, Franlie Ramos-Corporal, Sharo Pelingon, Cheryl Tabarangao, Maureen Guadalupe, and Grace Rabelas, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Bernadette Estadilla.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Maisog na si Tori (Tori the Brave). 			 Author: Kim Sokna. 			 Illustrator: Seat Sopheap.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Higino Penones





Table of Contents


Page 1

Page 2

Page 3

Page 4

Page 5

Page 19

Page 20

Page 23

Page 28

Page 29

Page 32

Page 37

Page 38

Page 41

Page 44

Page 49

Page 50

Copyright





Guide


Cover

Start of Story





