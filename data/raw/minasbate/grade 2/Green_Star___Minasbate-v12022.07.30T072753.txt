Green Star


Prum Kunthearo




Chan Pisey and Pisey Chan





Si Nita an pinakamatibay sa inda klase sa Science. Kun wara sya san ginahimo, gusto nya mag-imbento san mga bag-o na kagamitan.

Maaram sya kun pan-o maghimo san kompas. Maaram sya magpailaw san bombilya gamit an enerhiya hali sa adlaw.





Usad na adlaw, may nabati sya na makusog na tunog hali sa bukid sa likod san inda balay. Ginhanap nya an ginhalian san tunog. Didto, nakita nya an usad na kakaiba na bata na lalaki.





“Hello, naga-ano ka?” hunga ni Nita sa kakaiba na bata na lalaki. Nginarat an bata pakabati nya san boses ni Nita. Dumalagan ini kag nagtago

sa likod san puno. Ginasudip nya si Nita hali sa likod sani na puno.





“Paglabas na dida! Makaharadlok ba ako?” Hunga ni Nita sabay tawa. May tunog na hali sa kamot san bata na lalaki, tooot... tooot. Naglabas sya hali sa likod san puno.





Gintukdo nya an adlaw. Naghunga si Nita “Nano an ginhimo mo?” Taudtaod, nagsabat an bata. “Nagakuha ako san kusog hali sa adlaw.” “Ah! Diin ka hali?” kibot na hunga ni Nita.





Nagsabat sa iya an bata. “Hali ako sa iba na planeta. Nasira an akon spaceship kag nawara an akon energy ball. Kinahanglan ko makita an akon energy ball. Amo ini an makabulig sa akon para makabalik ako sa amon planeta.”





“Buligan ta ikaw na mahanap idto. Nano an pangaran mo?” hunga ni Nita. Naglingo-lingo an bata na lalaki. “Wara ka’n pangaran? Kun wara, tatawagon ta nala ikaw na ‘Green Star!” sabi ni Nita. Naghiyom an bata na lalaki kag nagtando.





Sabay sinda naglakat kag naghanap san energy ball... tuna hapon pa gab-i, sabay ninda na ginparahanap an energy ball ugaling wara gayud

ninda ini makita.





“Mingaw-mingaw na ako sa amon balay,” mamundo na sabi ni Green Star. Nagtuna maglabas san green na ilaw an lawas nya. “Halos gab-i na, mauubos na akon kusog. Kinahanglan mo na makabalik sa iyo,” sabi ni Green Star.





Sadto na gab-i, dili makaturog si Nita. Sinud-ong nya an dyutay na litrato san bituon na nakapilit sa dinding. Naisip niya an pawa na

nagahali sa lawas ni Green Star. “Ah! Aram ko na kun pan-o mahanap an energy ball! Mailaw ini pagkagab-i,” sabi ni Nita.





Pagkaaga, gin-storya ni Nita kan Green Star an naisip nya san gab-i. Ginamit ni Green Star an instrumento na gin-imbento ni Nita. Puno sya sin enerhiya kun gab-i na. Ginpadayon ninda an paghanap san energy ball sadto na gab-i. “Adto uho, didto sa may pawa na hali sa isad na luho san puno!” masadya na siyak ni Nita. “Sa wakas, Nakita ta man!” siyak ni Green Star.





“Paaram Nita! Usad ka na madunong kag maisog na bata. Kuntani, mag-abot an adlaw na makabisita ka sa akon planeta.” sabi ni Green Star. “Mahimo ako sa spaceship kag gagamiton ko ini para makakadto sa imo,” sabi ni Nita. Nagakaway sya myentras nagapaaram kan Green Star.





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Dinnah A. Bañares, Glenne M. Rivera, and Fatima Grace S. Llavore, and was approved for publishing by the Department of Education Region V - Bicol Learning Resource Management Section (LRMS) of the Curriculum and

Learning Management Division (CLMD). The book was field tested by Maria Lourdes Bulan.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Green Star. 			 Author: Prum Kunthearo. 			 Illustrator: Chan Pisey, Pisey Chan.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Enrique Villasis, Angielou M. Basical, France katrina Basical, Bernard Barruga





Table of Contents


Page 1

Page 2

Page 3

Page 4

Page 16

Page 19

Page 22

Page 25

Page 28

Page 31

Page 34

Page 37

Page 38

Copyright





Guide


Cover

Start of Story





