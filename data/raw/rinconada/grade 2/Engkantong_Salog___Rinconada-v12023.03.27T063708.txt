Engkantong Salog


Rin Chhoum Povnika




ឡម ភីរៈ





Agko engkantong salog na arani sa nayon ni Eda. Magayon saka luway a agos ka tubig kadi. Ngamin nag-aanga ka tubig kading malinig, pagkaon saka

transportasyon.





Igin si Eda sa usad na paraisurang pamilya na espesyal na amiga ka salog. Uro-aldow, naririgos saka nangangayamon si Eda kaiba su ibang igin sa maagnow saka mapreskong tubig ka salog.





Agko mga tawo na piggagamit a salog sa ibang paagi. Pig-uukay nira a mga mineral sa pampang ka salog para ipabakal. Nagkekre-ar adi sa ati na inaapon man sana nira pabalik sa salog





Usad na aldow, mantang nagngangayamon su mga igin arani sa salog, agko narisa si Eda na malain na parong. “Uno yan?” unga ni Eda. “Sari na su mga isura?” simbag na unga ku ibang igin.





Biglang naggatol su awak ku mga igin. “Uno nangyayari?”

Pinirit nirang maggalin kindi naabot sira ku daddakulong alon.

“Maggalin kamo sa aagiyan ko!” silyak ku alon.

“Tauno ta nagsisiyak ika kanamo? Uno nangyayari

kanimo barkada kong Engkantong Salog?” unga ni Eda.

“Buko nako su nabisto mong Engkantong Salog.

Pag diri kamo miggalin, rarakupon ko kamo!”





Dali-daling nagdalagan sira Eda sadto pampang ku salog mantang nagraragasras paiyan sadto kanda su nag-uugong na salog.

Nainguwa nirang makagalin tulos sa tamang oras. Pagtabangan sira ku kandang mga kag-igin ag pigbaribad sa bato su nagraragasras na salog.





Kindi mas lalong naungot su salog. Nirugma kadi su mga atup ku lambang baluy. Iwinarak kadi su mga ati sadto interong lugar





Napundo mananggayod su tubig. Kindi kadaklan sadto banwaan naraot. Buko nang ligtas inumon, gamiton sa pagluto ag pagrigos a tubig. Nagpuon nang magkailang su mga tawo.

Gustong tabangan ni Thida su mga kanayon niya. Pauno kaya nira magiging kabarkada utro a sálog?





Nagiyan si Eda sadto salog saka luway-luway na inalin su mga basura.

Naglipwas su salog. Nakatakot si Eda pero diri iya nagpadara.

“Tabangan mo ako,” sabi ku Salog. “Abo kong magin makanos ag maisog.

Nagpabago kanako su ngamin na bagay na ibinubutang sa kanakong tubig.”

Ku nagdadakulo su alon ku tubig, naggalin tulos si Eda paiyan sadto gilid ku salog.





Para matabangan su mga tawo, nag-isip sapaagi si Eda. Naisip niya na maggibo sa dam para mapugolan a makusog na agos ka tubig.

Ku una, uda naniniwala na makatatabang a dam kaya pinunan niyang gibowon adi mag-usad. Di nag-uban, nagtabang su ibang mga igin

kanya.





Nabayad man naggad ku bilog na banwaan na agko kamutangan a kanyang ginigibo kayanagtabang na sira para matapos adi.





Ungot pa nanggad su engkantong salog kindi diri na nakaaabot kanda su

mapangdestrosong alon sa kandang banwaan.





Dawa natapos na nira Eda saka mga tawo su dam, diri pa nanggad natatapos su gibo nira. “Bayadon ninyo a mga ati na nadadara ka

tubig,” sabi ni Eda sa mga barkada niya. “Tumatalon ako sa salog. Kokoon ko a mga basura,” sabi pa niya.

“Diri. Malang ngiri,” silyak ku mga barkada niya.





Sa wakas, binuksan ku mga tawo su dam. Nagragasras su tubig. Naianod si

Eda kaiba ku mga basura. Diri naisalba si Eda ku mga tawo pero nagmamawot

sirang ligtas iya.





Namondo su salog na nakaiba si Eda sadto makusog na ragasgas ku tubig. Luway-luway niya ding inanod sadto pampang. Nadipisilan na mag-angos si

Eda. Tinabangan iya ku mga tawo na maalin su tubig sa abaga niya.

Ku nakangabil si Eda sinilngan niya su salog.

“Engkantong Salog, magbalik ika,” paing-ing na sabi niya.

Namuya su ngamin na tawo ta naisalbar si Eda. Pinag-orgolyo man iya ku mga kapamilya niya ta naisalbar niya su salog.





Puon kadto, diri na nag-aati su mga tawo sa salog. Nagin Enkantong Salog adi utro para kanda kaiba si Eda ag mga barkada niya na ligtas na naglalangoy.





Rugang na kaisiyan manungod sa Kalikasan

Ana Conservation International (CI), nakikipagtabangan sa mga lokal na kumonidad ag mga eskwelan sa Tonle Sap Lake ag Prusat River tanganing maitaas a libel ka na kamalayan manungod sa mga isyu ka barisbisan. A CI, nagtataong impormasyon sa pag-aataman sa basura, pag-gamit sa ilo sa tanom, pag-aataman sa buway sa gubat ag kaisiyan manungod sa barisbisan tanganing magamit ag maatamanan ka komunidad a importansya ka mga pigkukukuwan sa tubig.

Para sa rugang na impormasyon: https://www.conservation.org/projects/Pages/tonle-sap-lake-conserving-cambodia-fish-factory-mekong.aspx

adi rugang na impormasyon pangkalikasan ambag ka Conservation International sa pakikiusad ka The Asia Foundation





Tudok sa buot na sinusoportan ka Smart.





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Belen Pili, Riema Yocampo, Eda Dato, Edna Blazado, Karen Bobis, and Jane Tabarangao, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Mary Rose Sanchez.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Engkantong Salog (Enchanted River). 			 Author: Rin Chhoum Povnika. 			 Illustrator: ឡម ភីរៈ. 			 Editor: Chou Chinith.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: JOHN REYNOLD BRIOSO





Table of Contents


Page 1

Page 2

Page 3

Page 4

Page 5

Page 6

Page 22

Page 25

Page 28

Page 31

Page 34

Page 37

Page 40

Page 43

Page 46

Page 49

Page 52

Page 55

Page 58

Page 59

Copyright





Guide


Cover

Start of Story





