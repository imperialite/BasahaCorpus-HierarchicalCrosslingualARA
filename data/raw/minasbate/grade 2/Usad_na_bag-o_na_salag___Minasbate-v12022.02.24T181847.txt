Usad na bag-o na salag


Ratna Kusuma Halim




Ratna Kusuma Halim





Bump! Thump! Vroom! Vroom! Thud! Thud! Screech!





"Ikaw na," sabi san magurang na lalaki.

"Nano?" siyak san manghod na babayi.

"Ikaw na!"

Kalisod magkanam kay grabi an ribok.





Nagsipa an manghod na babayi san makusog-kusog, kag... punting! An dyutay na butones naglupad san taas-taas. Kag naglagpas sa salag.

"Ayaw...! An butones ko!" tangis san manghod na babayi.





"Ako na an makuha!" siyak san magurang na lalaki kag dali-dali siya nagbaba sa puno.





Insigida nagsiyak an manghod na babayi, "Miya!"

Nagsiyak an ama, iloy, kag an manghod na babayi, "Maghimat ka sa miya!"





Whew! Kadyutay maabotan san miya an magurang na lalaki. Dili niya nabatian an inda mga sadol. Karibok-ribok pan-o san mga makina.





Maribok-ribok na man gayod an mga makina. Dili na sinda magkabaratian. "Delikado ini para sa aton," sabi san ama. "Dapat makahali dayon kita didi."





Nagtuna na sinda mag-empake. Pero an manghod na babayi dili aram kun nano an iya dadarahon. Gusto niya an tanan niya na gamit.





"Dadarhon ko an mga paborito ko barahibo," istorya ni manghod na babayi.

Ginaempake na san magurang na lalaki an mga barahibo san...





... "Pagdali! Nagasakbat na an miya!" siyak san inda ama. Insigida naglupad sinda pahali sa inda salag.





Sa sobra na pagadali, nabayaan san manghod na babayi an iya paborito na mga barahibo. Namundo siya na nagkaway sa inda. "Paaram salag, paaram barahibo," sabi san manghod na babayi.





"Paaram, maribok na dulaw na makina!" huni niya.





"Paaram, kamino! Paaram, adlaw!" Paghuni niya.





"Paaram, mga gurang na puno. Kitaa! Bag-o na puno. Amo ba ina an bag-o naton na salag?" Malipay an manghod na babayi.





"Kadi didi, pagdali!" huni san magurang.





"O, an mga paborito ko na barahibo!" Dili makatuod an manghod na babayi. Nakasingit san pira na barahibo an inda iloy myentras nagaempake sinda.





Hay, usad na halaba kag makapoy na adlaw para sa mga pispis. Makakapahuway na sinda sa inda bag-o kag komportable na pugad.





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			Sarang Baru (A New Nest), Author: Ratna Kusuma Halim. Illustrator: Ratna Kusuma Halim.

Published by The Asia Foundation - Let's Read, https://www.letsreadasia.org © The Asia Foundation - Let's Read. Released under CC-BY-NC-4.0.

This work is a modified version of the original story. © The Asia Foundation, 2021. Some rights reserved. Released under CC-BY-NC-4.0.

For full terms of use and attribution, http://creativecommons.org/licenses/by-nc/4.0/

Contributing translators: Enrique Villasis, ARIEL T. OLIMBA, Ruffa Mae Velasco, JOCELYN DELLOSA, France katrina Basical, and The Busy Pinoy Mom





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Copyright





Guide


Cover

Start of Story





