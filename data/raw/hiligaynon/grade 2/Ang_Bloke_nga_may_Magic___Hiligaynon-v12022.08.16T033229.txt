Ang Bloke nga may Magic


Lavina Mahbubani




Rohit Karandadi





Nanamian gid si Rinky sa agi sang iya magulang nga lalaki.

Nagasulat sia gamit ang ballpen nga may espesyal nga mahining nga tinta.





Isa ka adlaw, wala si Manong sa balay, ginpangita ni Rinky ang iya ballpen.

Ginbuksan niya ang hunoshunos sang lamesa.





Ginpagwa niya ang mga libro!

Ginpagwa niya ang stapler!

Ginpagwa niya ang metal nga ruler!





Sa pinakaidalum sang hunoshunos, nakit-an ni Rinky ang espesyal nga ballpen ni Manong. Apang, ano bala ini? May indi kinaandan nga itum nga bloke nga nakatapik diri.





Ginbutong ni Rinky ang ballpen para makakas ang nagatapik nga bloke. Pero sang hinali lang... Tik, klik! Nakakas ang takop sang ballpen kag nagtapik sa bloke. Naghirihi si Rinky. Tanan ayhan nga mga butang nagatapik sa bloke nga daw sa magic?





Matapik ayhan ang stapler diri sa bloke? Tik, klik! Huo, nagatapik.

Matapik ayhan ang mabalahibo nga kuring diri? Indi, wala nagatapik.





Matapik ayhan ang metal nga ruler sa bloke nga ini?

Tik, klik! Huo, nagatapik.





Matapik ayhan ang tinapasan nga lahin diri? Indi, wala ini nagatapik.





Nagkalam ang ilong ni Rinky sa tinapasan nga lahin.

HAAATSING! Nangatsi sia sing matunog. Nabuy-an niya ang ballpen kag indi na makita sa idalum sang katre.

Nagkabalaka si Rinky. Ara na dugaydugay si Manong.





Ginsuok niya ang iya kamot sa idalum sang katre.

Hala! Indi niya malab-ot ang ballpen.





Gintinguhaan niya nga lab-uton ang ballpen gamit ang ruler.

Hala! Nag-isdog lang ang ballpen palayo. Kon may ara lang tani paagi nga palapiton ang ballpen sa iya.





Sa hinali lang, nagkaideya si Rinky.

Ang pinakanami nga ideya!





Ginpalapit ni Rinky ang itum nga bloke sa ruler.

Tik, klik! Nagatapik ini!

Samtang ginauyatan ang ruler, gin-unat niya ang iya kamot sa idalum sang katre.

Unat, unat, unat...





Tik, klik! Pakta kon ano ang nagatapik sa bloke?





Dali! Dali! Mapauli na si Manong dugaydugay.

Ginsulod ang ballpen kag itum nga bloke.

Ginsulod ang mga libro kag stapler.

Ginsulod ang metal nga ruler.

Ginsirado ang hunoshunos.





Baw timing gid! Nabatian niya ang paglagpok sang pwertahan, kag nagsulod si Manong.

“Rinky,” hambal ni Manong.“Ngaa may lubi sa salog?”





Ang Sikreto sang Bloke nga may Magic

Ang magic nga bloke sa istorya ginatawag nga batobalani ukon magnet. Ang mga magnet madamo sang kurte. Pwede ini bilog, rektanggulo, kwadrado, ukon naggaporma nga U.

Indi magtapik ang magnet sa tanan nga mga bagay. Makatapik lang ini sa

mga bagay nga may espesyal nga elemento. Ini nga mga elemento amo ang iron, nickel, steel, kag cobalt.





Sa pamatyag mo, diin sini nga mga butang ang matapik sa magnet?





This book was adapted as part of the ABC+: Advancing Basic Education in the Philippines project.

ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, DepEd Regional Office VI, Celestino S. Dalumpines IV, EPS-Filipino & MTB-MLE Regional Focal Person, Dymphna Liezel G. Jocson, PSDS, SDO Iloilo City, Arthur J. Cotimo, EPS-LRMS, SDO Guimaras, Micron Rey Fuego, Master Teacher II, SDO Iloilo City, Juvy Baranda, Principal II, SDO Capiz City, and Lilibeth Larupay, EPS, SDO Iloilo, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Bloke nga may Magic (The Magic Block). 			 Author: Lavina Mahbubani. 			 Illustrator: Rohit Karandadi.

		 			 Published by Pratham Books, 			https://storyweaver.org.in/stories/26650-the-magic-block 			 © Pratham Books. 			Released under CC-BY-4.0.

		 			This work is a modified version of the original story. @The Asia Foundation – Let’s Read, 2020. Some rights reserved. Released under CC-BY-4.0.



		 			For full terms of use and attribution, http://creativecommons.org/licenses/by/4.0/

		 			Contributing translators: Daisy Rosano





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Copyright





Guide


Cover

Start of Story





