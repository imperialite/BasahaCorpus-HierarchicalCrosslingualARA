Ang Trabahador sa Pabrika





Nagdaku si Zarchi Win nga nagadulodalagan lapit sa pabrika sang tela sa Mandalay. Halin sia sa isa ka pamilya nga nagaobra sa pabrika, gani wala sila sang madamo nga kwarta. Pero malipayon si Zarchi Win.





Ang iya iloy 40 ka tuig nga nag-obra sa pabrika.

Sang nagretiro ini, si Zarchi Win naman ang nagsugod obra sa pabrika para masuportahan ang iya pamilya. Nagaedad 18 si Zarchi Win sadto.

Sa una niya nga adlaw sa obra, nangrolyo sia sang mga hilo. Nanamian sia sang obra niya sa pabrika.





Ugaling isa ka adlaw, may bag-o nga amo ang pabrika.

Nangin mabudlay ang kabuhi sa pabrika.





Sang tuig 20 16 , napuno na si Zarchi Win.

Iya ginpangunahan ang pagprotesta sang mga trabahante sa telahan. Kon kaisa kon mabatyagan sang mga trabahante nga indi patas ang mga patakaran sa ila ulubrahan kag kon wala sila ginapamatian, nagaprotesta sila ukon nagapamalibad sa pag-obra.

Ang pagprotesta isa ka pamaagi sang paghimbon sang mga trabahante agud mapahibalo sa ila amo nga may problema, kag agud mahusay ini sang duha ka partido.





Indi mahapos ang kabuhi sang mga nagaprotesta.

Sang amo nga tion, may anum ka bulan nga lapsag si Zarchi Win.

Sa tunga sang protesta, nagapahuway anay sia agud magpasuso sang iya lapsag.

Ang pagprotesta ginahimo sang mga tawo kon mabatyagan nila nga indi na patas ang patakaran kag kon luyag nila ipakita ang ila pagpamalabag, nagahimbon kag nagasinggit sila, nagamartsa, ukon nagabitbit sang mga plakard.

Nagabulig man ang mga kaingod paagi sa paghatag sang pagkaon kag kwarta.





Sang ulihi, ginatos ka tawo ang nag-intra sa protesta. Pagkatapos sang walo ka bulan, ang pabrika kag ang mga trabahador nagkasugot kag natapos na ang protesta.

Nagdaog ang mga trabahador!

Nadulaan sang obra si Zarchi Win kay nanguna sia sa protesta pero nangin lider sia sang unyon. Ang unyon isa ka grupo sang mga trabahador nga nagatipon para pangapinan ang ila kinamatarong sa obra. Bilang lider sang unyon, ginatindugan ni Zarchi Win nga ang mga trabahador makabaton sang husto nga sweldo, may maayo ang ulubrahan, kag makapahuway sila kon may masakit. Hambal ni Zarchi Win sa mga kaupod niya sa protesta, &quot;Kon wala sang magbato, indi naton maangkon ang aton kinamatarong.&quot;





Gamita ang masunod nga mga dinalan bilang giya sa pagsulat sang imo istorya.

Sang san-o ka nakabatyag sang tuman nga kalipay?

Ano gid ang pinakagusto mo nga obrahon?

Kon kaisa, mabudlay ang pangabuhi.

Ilaragway ang mabudlay nga natabo sa imo kabuhi nga nalampasan mo na.

Isugid ang gusto mo matabo sa imo palaabuton.

Ano ang ginahandum mo nga obra?





Idrowing ang imo hitsura.





Brought to you by



Let's Read is an initiative of The Asia Foundation's Books for Asia program that fosters young readers in the Asia-Pacific.

booksforasia.org

To read more books like this and get further information, visit

letsreadasia.org.

Original Story

The Factory Worker, Author: Alyson Curro. Illustrator: .

Published by , https://www.letsreadasia.org © . Released under CC BY 4.0.

This work is a modified version of the original story. © The Asia Foundation, 2020. Some rights reserved. Released under CC BY 4.0.

For full terms of use and attribution, http://creativecommons.org/licenses/by/4.0/

Contributing translators: Kit Atienza and Daisy Rosano





Table of Contents


Page 2

Page 3

Page 4

Page 5

Page 6

Page 7

Page 8

Page 9

Copyright





Guide


Cover

Start of Story





