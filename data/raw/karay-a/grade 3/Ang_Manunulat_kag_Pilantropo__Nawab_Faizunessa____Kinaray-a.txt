Ang Manunulat kag Pilantropo: Nawab Faizunessa





Kang una nga panahon, sa British Raj, may isara ka bata nga babaye nga tam-an ka bat-ulan sa ana mga desisyon. Faizunessa ang ana ngaran. Mayad tana nga bata kag gina obra na ang ana mga hirimuon sa balay sa sakto nga oras. Buot tana kag mabinuligun sa mga pobre kag masakiton, kag wara tana gasugot sa mga bagay nga hindi na mapatihan. Ang ana gahum ang tinaga nga "HINDI!"





Kang tana bata pa, nagaagto ang ana mga manluluyag sa anda balay nga gusto makasal kana. Isara ka manluluyag kada tuig kag kada tuig ang ana sabat "HINDI!"&nbsp;Pag abot na sa edad nga duwa ka napulo kag siyam ka tuig, nagdesisyon si Faizunessa nga handa ron tana mag Huod pero kailangan masugot ang laki nga mauli kana. Amo nga tanda ginkasal.





Pira ka tuig ang nagligad, gin into si Faizunessa ka ana bana nga maagto sa ana balay sa piyak suba imaw ka anda mga bata nga babaye.

'Kadiya, rugya kamo mauli,' hambal ka ana bana.

Hindi! Sabat ni Faizunessa.

Nag-away tanda ka pito ka adlaw kag pito ka gabii, kag sa katapusan, nagdesisyon tanda nga mauli sa mga kaugalingon nanda nga mga balay. Gindara ni Faizunessa ang sara sa ana mga bata kag nagtabok sa suba nga gasakit ang baratyagun.





&nbsp;Sa bilog na nga kabuhi, nagbulig ka alaga si Faizunessa sa ana mga hingod balay kag sa mga tawo nga naga istar sa ana lupa. Nagpatindog tana ka mga eskuwelahan kag mga ospital kag nanugro ka kuwarta para makapatindug ka mga tulay. Nagsulat tana ka mga libro nga nahanungod sa gugma, mga higante, mga diwata, kag kasal nga gintawag nga Rupjalal. Nabatian ni Reyna Victoria sa England ang parte kay Faizunessa kag gusto nga tugruan tana ka titulo: Begum (parehas kang Ingles nga 'Madam').Hindi! sabat ni Faizunessa.Begum ron si Faizunessa kang tana ginbata. Gusto na nga mangin Nawab (isara ka gobernador). Wara it mahimo ang reyna kundi himuon tana nga pinakauna nga Nawab sa bilog nga British Raj, nga nagpaugot sa iba nga mga Nawab.





Wara nagpasunlog si Faizunessa - hindi sa mga Nawab, hindi sa Reyna, hindi sa ana bana. Gusto na nga makatuon ang mga babaye, amo nga nagpatindog tana ka eskuwelahan; gusto na nga mabatian ang mga babaye, amo nga nagsulat tana ka mga libro. Bisan kadiya, puwede nimo mabisita ang balay kung diin tana ginbata kag napatay. Mabasa nimo ang ana mga sinulatan, matun-an nimo ang gahum kang pagkamaan kang imo pulos bilang isara ka tawo...kag ang pulos kang tinaga nga Hindi.





Ang amo nga makatugro inspirasyon nga istorya parte ka koleksiyon ka HerStories nga orihinal nga ginhimo kang HerStory Foundation kag gin adapt nga mangin sara-sara nga mga libro sa bulig ka Asia Foundation's Let's Read nga inisiyatibo. Para sa duro pa nga impormasyon sa HerStory, bisitaha ang www.herstorybd.org





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Manunulat kag Pilantropo: Nawab Faizunessa (The Writer and Philanthropist: Nawab Faizunnesa). 			 Author: HerStory Foundation. 			 Illustrator: ইনশ্রা সাখাওয়াত রাসেল. 			 Editor: Anita Amreen, Tairan Razzak, Katerina Don, Zareen Mahmud Hosein.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: JAMES JEFFERSON OBEJUELA





Table of Contents


Page 1

Page 2

Page 3

Page 4

Page 5

Page 6

Copyright





Guide


Cover

Start of Story





