Madunong na Kuneho





Nagdidiklom na. Nagpuon nang mag-uli sa kanya-kanyang baloy su mga baka, kanding saka karnero. Sinigurado ku paraataman ayop na ngamin sinda nakauling tultol.





Gisong su madunong na kuneho sa lauman niya. "Gusto kong madiskubre a kinaban." naisip ku kuneho abang laka turog ku mga kaiba niya.&nbsp;





Nagbukas su pirtan ku lauman ninda. Nagluog su paraataman ayop. Oras na kin pagkaon.





Maamot su parong ku pagkaon. Napagmata na su iba pang mga kuneho saka nagtalon-talon paiyan sadto paraataman.&nbsp;





Pinagsilngan ku madunong na kuneho su paggalin ku paraataman sadto lauman ninda.&nbsp;

"Aha! Isi ko na kung pauno ako makadudulag. Udma, dapat makadulag na ako sadi."





"Miglukso ako sa basket abang nagbabawog su paraataman," naisip ku madunong na kuneho. Tinapos man tulos ku ibang mga kuneho su pagkaon ninda saka napaturog.





Kinaudmaan, dinaran pagkaon ku paraataman su mga kuneho. "Inabot na su aldow," naisip ku kuneho. "Kaipuwan ko nang makadulag sadi lauman." Pagbutang ku paraataman ku basket sa ibaba, kaskas na naglukso paluog su madunong na kuneho. Uda kanya nakabayad. Pagkatapos magbawog ku paraataman, dinara na kadi su basket paluwas.&nbsp;





Nakaluwas na su madunong na kuneho! Pakarakanta siya sa sadiri niya abang nag-aaging bagana hadi. Pag uban-uban, agko siya nasabat na ayam saka siya pig parabatok. Diri naisip ku madunong na kuneho na pwede ading mangyare kanya.&nbsp;





Nilamag-lamag ku ayam su madunong na kuneho na nagparadalagan.&nbsp;





Maray sanang nakadulag su madunong na kuneho sadto ayam.&nbsp;





Nakaabot na sa kadlagan su madunong na kuneho. Nakabayad siyang malumok saka matam-is na duot na pwede niyang kaunon. Buko basang kayang masiram a mga pagkaon sadto lauman. Sa kabusugan, napaturog siya.&nbsp;





Napagmata su madunong na kuneho sa ribok ku Leon. "Ngrrrr! Ngrrrr!" Nangtakot na maray ku tunog kadi.





Buyong nagaalop su Leon. Pigparalamag niya su madunong na kuneho na nagdalagan kin makaskas. "Makadudulag raw ako?" sa isip isip niya. Nagparadalagan bilog na gab-i su madunong na kuneho.





Pagkaramragi, diri makatubod su madunong na kuneho sa nabayad niya. Nakabalik siya sadto baloy ku paraataman!





Bukas su pirtan ku lauman. Nabayad niyang nagbabawog su paraataman kadtong mga kuneho.&nbsp;





Luway-luway na nag luog su madunong na kuneho.&nbsp;





Nag-aalop na siyang maray. Nagparakaon siyang dakol anggan sa mabusog siya. "Nguwan isi ko na. Mamuya san luwas, alagad lang takot," sabi niya sa sadiri.&nbsp;





Puon kadto, naturan ku madunong na kuneho a pag buway-buway sa luog ku lauman. Tinatabangan niya man su iba pang mga kuneho sa kandang mga problema.&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Madunong na Kuneho (Clever Rabbit). 			 Author: Deogratias Simba. 			 Illustrator: Michael Sagikwa.

		 			 Published by , 			https://storyweaver.org.in/stories/40960-the-adventure-of-clever-rabbit 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: Magee Sarajan





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Copyright





Guide


Cover

Start of Story





