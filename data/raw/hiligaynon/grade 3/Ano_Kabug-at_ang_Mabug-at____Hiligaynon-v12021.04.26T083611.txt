Ano Kabug-at ang Mabug-at?


Sukanya Sinha




Hari Kumar Nair





Ari ang balahibo sang manok kag ari ang bato.



Diin sini ang mabug-at kag diin sini ang mamag-an?



Daw makahambal ka nga binuang nga pamangkot, no? Syempre, ang bato ang mabug-at kag ang balahibo sang manok ang mamag-an.





Ari naman ang elepante kag ang amo man gihapon nga bato.



Diin sini sa ila ang mabug-at kag diin naman sini ang mamag-an?



Daw makahambal ka nga tinunto nga pamangkot, no? Syempre, ang elepante ang mabug-at kag ang bato naman amo ang mamag-an!





Dali lang gid, indi bala hambal mo mabug-at ang bato?



Huo insakto, tungod ina kay mas mabug-at ang bato kumpara sa balahibo sang manok. Apang, mas mamag-an ini kon ikumpara sa elepante.





Kundi mas maayo nga indi magsiling nga "Amo ini ang mabug-at" ukon "Amo ini ang mamag-an."



Mas maayo nga mamangkot:

Mas mabug-at ini ayhan kaysa sa kon ano nga bagay?

Mas mamag-an ini ayhan kaysa sa kon ano nga bagay?





Pero ano naman ang sa pamangkot nga – Ano kabug-at ang bato?

Makakita ayhan kita sang sabat bisan wala kita nagaistorya parte sa elepante kag pakpak?

Huo, makakita kita!



Makumpara naton ang bato sa isa ka bagay nga ginatawag nga kilo. Ginagamit ang kilo para mahibaluan ang kabug-aton ukon kamag-anon sang isa ka bagay.



Amo ini ang maayo nga pamangkot –

Ano kabug-at ang bato kaysa sa kilo?

ukon

Ano kamag-an ang bato kaysa sa kilo?



Ang kilo kapareho lang sa 'kg'. Pwede naton gamiton ang kg kon buot naton silingon 'kilo' - mas malip-ot ini.





Ano bala kabug-at ang isa ka kilo? Tan-awon naton.



Ginhambalan mo ang manugbaligya sang utan sa merkado, "Palihog gani isa ka kilo sang sibuyas."



Ang tindero nagbutang sang isa ka kilo nga hinantal sa pihak kag sibuyas naman sa pihak sang eskala hasta nga magbalanse sila nga duha.



Gin-isip mo kon pila ka sibuyas sa pihak nga eskala. May ara napulo kag tatlo ka sibuyas. Kag nakasiling ka nga ang isa ka kilo nga hinantal pareho kabug-at sa napulo kag tatlo ka sibuyas.



Pero indi gid ini masaligan sing husto. Kon ang mga sibuyas magagmay, ang isa ka kilo nga hinantal basi pareho kabug-at sa napulo kag anum ka sibuyas. Kon ang sibuyas naman daku, basi ang isa ka kilo nga hinantal pareho lang sa napulo ka sibuyas.





Kinahanglan naton mangita sang isa ka butang nga INSAKTO gid sa isa ka kilo.



Bal-an ko na! Ang isa ka litro sang botelya sang tubig insakto gid ina sa isa ka kilo!



Subong kay kahibalo na kita sini, balik kita didto sa elepante. Ano kabug-at ang elepante kon timbangon?



Ara siguro sa mga apat ka libo ka kilo! Buot-silingon, kon ibutang mo ang elepante sa pihak nga parte sang eskala, kinahanglan mo gid sang apat ka libo ka tig-isa ka litro sang botelya sang tubig para magbalanse ang eskala.





Apat ka libo ka kilo man ang bug-at sang napulo ka baka, ukon duha ka gatos nga kasarangan nga kadakuon sang ido!





Subong nga naistoryahan na naton ang sobra kabug-at nga mga bagay, mamangkot kita sang medyo baskog nga pamangkot – Ano kabug-at ang kalibutan?



Ang kalibutan, pati na ang tanan nga mga tinuga diri, nagabug-at sang...





.. 5, 97 4, 00 0, 00 0, 00 0, 00 0, 00 0, 00 0, 00 0 ka kilo!



Ukon 5, 97 4, 00 0, 00 0, 00 0, 00 0, 00 0, 00 0, 00 0 ka tig-isa ka litro sang botelya sang tubig! SOBRA-SOBRA gid ini kabug-at!



Bisan pa gamiton naton ang tanan nga tubig sa kalibutan, kulang gihapon para mapuno ini tanan!





Agghh. Ang aton subong ginaistoryahan tama naman kabug-at! Balik kita didto sa balahibo.

Ano kamag-an sang balahibo?

Ginabanta 20 0, 00 0 ka beses nga mas mag-an kon ipaanggid mo sa isa ka kilo.

Kon ibutang mo ang isa ka litro sang botelya sang tubig sa pihak sang eskala, kinahanglan mo man magbutang sang 20 0, 00 0 ka mga balahibo sa pihak man para magbalanse ang mga ini.





Ang tulo sang tubig ulan malapit 30 ,00 0 ka beses nga mas mag-an kon ikumpara mo sa isa ka kilo. Mga dira-dira gid sa 30 ,00 0 ka tulo sang tubig ulan ang kaangay sa isa ka litro sang tubig sa botelya! Ang isa ka pudyot sang asin malapit 2, 00 0, 00 0 ka beses nga mas mag-an kaysa sa isa ka kilo. Aba, TAMA kamag-an!





Whew! Basi nagalingin na ang imo ulo sini. Kag ang imo utok punu naman sang mga palamangkutanon. Pamangkot nga kaangay sang:

Ano ang timbang sang isa ka pudyot sang balas?

Paano natimbang sang mga tawo ang kabug-aton sang kalibutan?

Sin-o nagdesisyon sang timbang sang isa ka kilo?



Pusta ko, indi ka na makahulat nga magdaku para makita ang sabat sang sini nga mga pamangkot!





Bulobanta-a Ini!



Perpekto gid ini mapahulot-klasehan man ukon sa inyo nga balay, ang ini nga hilikuton makabulig gid sa aton kabataan nga magbulobanta sang timbang.



Mga kinahanglanon:

-eskala

-isa ka litro sang botelya sang tubig

-mga butang nga makita sa eskwelahan ukon sa balay – gamay nga plastik sang utan, libro, isa ka putos sang bugas, kag iban pa



Ano ang mga himuon:

1. Ipalibot ang isa ka botelya sang tubig sa kabataan. Hatagi sila sang tyempo nga mabatyagan nila ang kabug-at sini. Makahatag ini sang ideya sa ila kon ano kabug-at ang isa ka kilo.

2. Ipalibot naman ang iban nga mga butang, samtang ginapamangkot kon diin sini ang mas bug-at ukon mas mag-an kumparar sa isa ka kilo. Ipabanta man sa ila ang timbang sang ina nga mga butang kag isulat sa pisara.

3. Timbangon ang mga butang sa eskala, una ang isa ka litro nga botelya (para masabat ang pamangkot nga, 'Mabug-at ukon mamag-an bala ini kumparar sa isa ka kilo?') kag ipaanggid sa matuod sini nga kilo, para mabal-an kon ano kahusto ang pagbulobanta sang bata.



*Kon mabudlay gid mangita sang eskala, pwede imbitaron ang isa ka manugbaligya sang utan sa tindahan sa inyo nga hulot-klasehan (dala ang iya eskala!). Sa #2 nga sulundan sa ibabaw, magpalibot sang pinutos sang utanon nga may nagkalainlain nga kabug-aton.





Panumduma Ini!



1. Sa pahina 8, nahibaluan mo nga ang isa ka litro sang botelya sang tubig nagabug-at insakto gid isa ka kilo. Pila pa ka botelya sang tubig ang imo kinahanglan para mag-insakto sa IMO timbang?



2. Nakahibalo ka na nga ang kasarangan nga kadakuon sang elepante sang India nagabug-at malapit 4, 00 0 ka kilo. Kon sugiran ko ikaw nga ang tren nga puno sang pasahero may pareho lang nga bug-at sa 25 0 ka mga elepante, mahibaluan mo bala kon pila ka kilo ang iya bug-at?



3. Diin ang mas mabug-at – isa ka kilo nga salsalon ukon isa ka kilo nga algudon?





Mga sabat:

2. 1, 00 0, 00 0 ka kilo (25 0x 4, 00 0= 1, 00 0, 00 0)

3. PAREHO lang ini sila kabug-at kay pareho lang sila nga nagatimbang sang isa ka kilo! Pero ang isa ka kilo nga algudon magaokupar sang mas daku nga espasyo kaysa sa isa ka kilo nga salsalon.





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			How Heavy Is Heavy?, Author: Sukanya Sinha. Illustrator: Hari Kumar Nair.

Published by Pratham Books, https://storyweaver.org.in/stories/28266-how-heavy-is-heavy © Pratham Books. Released under CC BY 4.0.

This work is a modified version of the original story. © The Asia Foundation, 2020. Some rights reserved. Released under CC BY 4.0.

For full terms of use and attribution, http://creativecommons.org/licenses/by/4.0/

Contributing translators: Daisy Rosano





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Copyright





Guide


Cover

Start of Story





