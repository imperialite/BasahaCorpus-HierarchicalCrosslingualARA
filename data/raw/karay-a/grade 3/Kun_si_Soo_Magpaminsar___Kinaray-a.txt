Kun si Soo Magpaminsar





Ang pinakapalangga nga panag-iya ni Soo amo ang ana nga kahon kang krayola nga halin sa ana nga lolo. Nagobra dya kang nanari-sari nga kolor nga butang sa ana nga drawing pad kada adlaw.





Nagpanaw si Soo paadto sa ana nga eskuwelahan. Kadya mas dasig ang ana nga pagpanaw. Amo dya nga adlaw gamitun ni Soo ang ana nga pinalangga nga krayola.





"Ang dahon kung summer kay kolor-YELLOWISH GREEN, samtang kung autumn kay kolor-REDDISH BROWN," paminsar ni Soo.





"Maski ano pa nga kolor, manami sanda nga tanan."





Oras run para sa art.

Nag-idlak ang mga mata ni Soo. Namati si Soo sa ana nga art teacher ka mayad samtang tana nagahambal.

"Ma-drawing kita ka bagay nga espesyal kadya nga adlaw," hambal ka teacher. "Nagatingala bala kamo kung paano i-drawing kang inyo mga abyan ang inyo nga hitsura?"





"Lantawa niyo kamayad ang hitsura kang inyo nga abyan. Una, i-draw ta ang ana nga mata."

Si Soo kag ang ana mga abyan nagumpisa mag-drawing kang anda nga mata, irong, bibig, kag talinga.

Pagkatapos naghambal ang teacher, "Kadya, koloran ta ang inyo nga gin-drawing."

Nagbuol ang tanan ka pareho nga kolor kag nagumpisa kolor.





Naglantaw si Soo kay Joon, ang ana nga kaimaw, kag nagtingala kung ano nga kolor ang ana nga gamitun.

"Daw madalum gin ang paminsarun ni Joon. Siguro amo man dya ang ginapaminsar ni Joon," paminsar ni Soo.





Ginlantaw ni Joon ang ana nga drawing pad.

"Gusto mo mabatian ang estorya nga ginsugid kanakun kang akun nga lolo, Joon?" hambal ni Soo.

Nagtango si Joon.





"Kauna nga panahon, ginatawag nga FLESH kang mga tawo ang kolor nga nga apricot," hambal ni Soo.

"FLESH?" pamangkot ni Joon.

"Huod, FLESH. Ugaring hindi tanan nga tawo pareho ang kolor, di bala? Pareho kang mga rosas puwedi nga yellow, red, pink, ukon white."





Ang teacher nga nagapamati, nagyuhum kag naghambal, "Ensakto ikaw, Soo.

Ginislan nanda ang ngaran kang FLESH sa LIGHT ORANGE."

"LIGHT ORANGE?" nagatingala nga pamangkot ni Rumi

&nbsp;"Daw iba man tana ang LIGHT ORANGE, di bala?"





Amo ra nga nagdesisyon sanda nga pangaranan dya nga APRICOT. Man-an niyo bala kung wanhaw? Ang mga bata amo and naghambal nga kinahanglan islan ang ngaran kang kolor." hambal kang teacher.

"Pareho kang mga isganan nga mga bata, duro man kamo puwedi nga matuman. Kadya, maghugyaw kita kag tapuson ang atun mga drawing!"





Nagyuhum si Soo kag Joon. Pagkatapos, may napinsaran nga idea si Soo.





'Amo dya ang histura ko kung summer...' paminsar ni Soo.

Gindahu ni Soo ang brown na krayola kay Joon.

"Soo, pamatyag ko hindi amo dya ang kolor kang imo nga hitsura," hambal ni Joon.

"Huod, amo ria! Amo dya ang kolor kang akun nga panit pagkatapos ko rigos sa dagat kang summer!" hambal ni Soo.





Gindahu ni Joon kay Runi ang red nga krayola.

"Gusto ko nga ang akun nga hitsura kay RED! Amo dya ang hitsura ko kung ako nagaugot kag kung naga-awaay kami kang akun nga manong!"

Naghutik si Rumi, " Ang akun nga hitsura naga-PINK kung mapinsar ko si Soo. May gusto ako kana..."

Nakatapos run ka drawing ang anum ka bata.





Naguli si Soo nag bitbit-bitbit ang drawing nga 'Ang Histsura ni Soo' nga ginobra kang ana nga mga abyan para kana.

Nagdesisyon tana nga ibutang ang drawing kung sa diin makita dya kang tanan.





&nbsp;





Ang Gahum kang Sangka Bata





'Ang Histura kang Teacher' ginlaragway ni Soo, Joon, kag anda nga mga abyan





"Ang Kabataan Pareho Kanamun May Gahum Para Bag-ohun ang Kalibutan!"





And dya nga libro ginbase sa matuod nga estorya nga natabo sa South Korea kang 2001kag 2004.

WALA: Sangka dumuluung nga una nga nagpaminsar nga islan ang ngaran kang FLESH imaw kang lolo ni Soo nga nagbulig nga dya matabo,ginbuol kang 2001

TUO: Picture ni Soo kag ang ana nga pamilya





Sangka nakakwadro nga picture kang teacher ni Soo nga ginbuol kang 2004kag picture kang ana mga estudyante nga nagpilit nga islan ang ngaran kang kolor LIGHT ORANGE sa APRICOT.





Read a Book Today, Lead a Dream Tomorrow! Books International is an NGO specializing in picture books. We write, illustrate, and distribute picture books to children to read in their native languages. Our vision for this organization is to give children dreams of a hopeful future. Our stories also educate children on real-life issues and present-day situations. Books International aims to achieve equality for all children to access quality education.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

		booksforasia.org

		 			To read more books like this and get further information, visit

			www.letsreadasia.org



	 		Original Story

			Kun si Soo Magpaminsar (When Soo Thinks). 			 Author: Hyeli Ju. 			 Illustrator: Raina Yoo, 유리나.

		 			 Published by , 			https://www.booksinternational.net/project-books 			 ©

		 			This work is a modified version of the original story. @The Asia Foundation – Let’s Read, #_published_year_#. Some rights reserved.

		 			Contributing translators: Wilfredo Orquia





Table of Contents


Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Page 23

Page 24

Copyright





Guide


Cover

Start of Story





