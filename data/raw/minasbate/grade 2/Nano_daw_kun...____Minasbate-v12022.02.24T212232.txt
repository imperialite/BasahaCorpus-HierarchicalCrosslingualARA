Nano daw kun...?


Cristy Zinn




Mary-Anne Hampton





Nagaingkod si Nandi sa asul na hagdan san inda balay.





Nagaisip-isip siya...





Nano daw kun kaya ka paluksuhon san jelly beans san pagkataas-taas?

Pwede ka makaabot sa eskwelahan san usad na daku na pitad.





Nano daw kun na kanding kag manok makaistorya? Matibay kaya sinda maglangas?





Nano daw kun an mga balay rocket ships? Makakabakasyon na an imo pamilya sa bulan!





Nano daw kun dili na kinahinanglan magluto?

Nano daw kun an panigab-i maabot na lang sa lamesa? (Kag amo ini an imo paborito.)





Nano daw kun dili natutunaw an pop-sickle? Madugay sinda sa entiro panahon san tag-init!





Nano daw kun an mga ritrato sa libro na ginabasa san Tatay mo sa imo nagalupad patalibod sa imo ulo?





Nano kaya kun an bota ko na kolor rosas may gahom? Mauunahan ko magdalagan an kuya ko!





Nano kaya kun ipiyong mo san maayo an imo mga mata kag. . .





Nandi, nano an ginahimo mo? hunga san kuya ni Nandi. Myentras nakaingkod si Nandi sa hagdanan na naga hiyom.





"Nagaisip-isip lang", an sabat niya.





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			What if...?, Author: Cristy Zinn. Illustrator: Mary-Anne Hampton.

Published by Book Dash, http://bookdash.org/what-if-by-cristy-zinn-mary-anne-hampton-and-julie-smith-belton/ © Book Dash. Released under CC-BY-4.0.

This work is a modified version of the original story. © The Asia Foundation, 2021. Some rights reserved. Released under CC-BY-4.0.

For full terms of use and attribution, http://creativecommons.org/licenses/by/4.0/

Contributing translators: Enrique Villasis, Ruffa Mae Velasco, Reynald Ocampo, fatima grace cuya, and REAN MIJARES





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Copyright





Guide


Cover

Start of Story





