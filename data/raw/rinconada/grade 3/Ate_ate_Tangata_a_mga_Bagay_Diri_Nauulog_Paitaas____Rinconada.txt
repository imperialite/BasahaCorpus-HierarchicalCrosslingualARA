Ate, ate, Tangata a mga Bagay Diri Nauulog Paitaas?





Ate, ate, nagngangalas ako..&nbsp;

Uno mo nginangalasan, nono,

Uno mo nginangalasan?

Nagngangalas ako, nagngangalas ako, tangata a mga bagay diri nauulog paitaas?&nbsp;

Uno mo iniisip, nono,&nbsp;

Uno mo iniisip?&nbsp;





Iniisip ko, iniisip ko...&nbsp;

Sabiyun mo, nono, uno pig-iisip mo?&nbsp;





Iniisip ko&nbsp;

Na ko kadtong panahon, a mga bagay-bagay talagang nauulog paitaas

Na a langit puno sa putos sa tsokolate

ag mga stick ka ice cream

Na a mga bituon napapaalnas sa ibabow ka ubak ka batag

Na pag minsan, nagurot ka bulan a kanyang malumok na tiil

ko bubog ko napusang salming&nbsp;

kin buko man nakawit so gayad ko kanyang kulay abong palda&nbsp;

sa mataklang pako.&nbsp;





Iniisip ko&nbsp;

na si NayGurang na nakaistar sa langit

napagal sa maray sa panlimpya ko mga ati

Kun kaya isinumpa niya so kinaban;&nbsp;

Na nagpabagsak ko mga bagay-bagay puon kadto.&nbsp;





Iniisip ko na kin ngata a mga bagay diri nauulog paitaas

ta kawasang so NayGurang sa langit&nbsp;

nagsuko na sa kakaistar sa mabatang kulungan sa orig.&nbsp;

Lang ganting ko, bukong amo, ate?&nbsp;





Ay amo, amo baga, nono,&nbsp;

saka baka tama man talaga ika...&nbsp;

Alagad sadto mga libro na mga binasa ko

Bukong amo yan a sinasabi nira.&nbsp;

Ya uno sinasabi nira, ate?&nbsp;

Uno sinasabi nira?&nbsp;

Uno sa silong mo, nono,&nbsp;

uno sa silong mo?&nbsp;

Sa silong ko, sa silong ko...&nbsp;

Sabiyun mo, nono, uno sa silong mo?&nbsp;





Sa silong ko

na kadto pang panahon, ngamin na bagay man nanggad nauulog paitaas

Na nagpaungot sa maray ki Mama.&nbsp;

So mga ilyabe ni Papa,&nbsp;

Mga pangbarat ko ikaw niya sa urong,&nbsp;

So mga sinsilyo mong pigparasalo-salo wala-too (dawa pa

isi mo nang&nbsp;

mauungtan ika ni Mama kin maisiyan niya)&nbsp;

Sa pag-uli mo galin sa saod;&nbsp;

ngamin na bagay naulog paitaas ag nagkauruda.&nbsp;





Nagparapangadyi si Mama sa ngamin niyang kagurangnan.&nbsp;

Usad kanda nairak kanya,&nbsp;

Kaya so mga bagay naulog na paibaba ag di na nagkauruda.&nbsp;

Naogma is Mama (pansamantala)

Nguwan naman nagrireklamo iya manungod ko ati sa ibabuw ko salug.&nbsp;

Inisip ko na amodto rason kin ngata a mga bagay diri nauulog pataas

Salamat ko mga pagparapakimaerak ni Mama

ta gatikot na nauudang sinsilyo, ag mga barat, ag mga ilyabe.&nbsp;

Lang ganting ko, bukong amo, ate?&nbsp;





Isi ko man na matuod an, nono,&nbsp;

saka baka man tama man nanggad talaga ika..&nbsp;

Alagad sa mga libro na kanakong nabasa

Buko an a sinsabi nira.&nbsp;

Ya uno palan sinabi nira, ate?&nbsp;

Uno sinabi nira?&nbsp;

Uno sa silong mo, nono,&nbsp;

uno sa silong mo?&nbsp;

Sa silong ko, sa silong ko...&nbsp;

Sabiyon mo kanako, Nono, uno sa silong mo?&nbsp;





Sa silong ko&nbsp;

Agko dakulong demonyo sadi loog kading kinaban&nbsp;

Na nag-uulat maggapon, na nakabukas a nganga

Habang sinusopsop a daddakulong sigop ka angin...&nbsp;

Kaya uda nanggad nauulog paitaas&nbsp;

Habang iya nagparasupsop -&nbsp;

Ngamin na bagay padiretso sadto angap na lubot.&nbsp;





Sa silong ko&nbsp;

Ngamin na bagay paloog sadto.&nbsp;

So dyolen ko, so pansipit ko sa buuk,&nbsp;

So masiram na inulog-ulog na gibo ni Mama

Na diri ko kinaun ag diri mo man kinaun

Alagad nauda sanang bigla.&nbsp;

Iniisip ko kaya a mga bagay diri nauulog paitaas

Ta kawasang padiretso sira sa raga para ibawog&nbsp;

sa kaangapan ko demonyong nasa irarom sa raga.&nbsp;

Lang ganting ko, bukong amo, ate?&nbsp;





Ay siyempre amo talaga, nono,&nbsp;



Siyempre amo talaga.&nbsp;

Saka baka man nanggad na tama ika..&nbsp;

Alagad sadto ngamin na libro na binasa ko

Buko an a sinasabi nira.&nbsp;

Ya uno palan sinabi nira, ate,&nbsp;

Uno sinabi nira?&nbsp;





Mayang ngani, nono,&nbsp;

Isasabi ko kanimo kin uno nira sinabi.&nbsp;

So sabi nira, so sabi nira...&nbsp;

Sabiyun mo kanako kin uno sabi nira, ate,&nbsp;

sabiyun mo kanako kin uno sabi nira.&nbsp;





So sabi nira

Na ngamin na bagay, halos ngamin&nbsp;

na isadi abaa kadakulong kinaban&nbsp;

Binubutong a ngamin, haros ngamin na bagay

na isadi abaa kadakulong kinaban&nbsp;

parani sa sadiri niya.&nbsp;





Sabi nira

Na a dakulong mga bagay nakabubutong pang mas maray

sa mga sasadit na bagay&nbsp;

Kaysa makabutong a mga sasadit na bagay

sa mga dadakulong bagay.&nbsp;

Alagad ngata a mga bagay diri nauulog pataas, sister,&nbsp;

Ngata a mga bagay diri nauulog paitaas?&nbsp;

Pasensiya na, nono, pasensiya na.&nbsp;





So sabi nira&nbsp;

a kinaban, amo ta baloy,&nbsp;

na malaka dakulong bagay&nbsp;

Saka kita ngamin,&nbsp;

ag ngamin na isadi ibabuw kining kinaban -&nbsp;

A mga eroplano, a mga asul na balyena,&nbsp;

dawa kanatong mga kadagatan-&nbsp;

mga malakasassadit na bagay.&nbsp;





Kun kaya

A kinaban butong-butong kita parani kanya&nbsp;

Na mas malang kusog&nbsp;

Kaysa kita ngamin magbutong ka kinaban&nbsp;

parani kanato.&nbsp;

Malang kusog

Na dawa kita, o a kanatong mga ilyabe, o kanatong mga turnilyo, o kanatong mga sinsilyo,&nbsp;

diri makadulag, makalipad parayo, mauda,&nbsp;

o kaya man mag-ulog paitaas.&nbsp;





Ining labi-labing pwersa, ining ga-iganteng pwersa

na kung saring ining kinaban nagbubutong kanato

Ngamin kita,&nbsp;

dawa pa mga penguin na nasa puro kining kinaban,&nbsp;

paiyan kanya

binabaoy na GRA-VI-TY.&nbsp;

Matuod raw an, ate, matuod raw an?&nbsp;

Diri ko masabi, nono, diri ko masabi.&nbsp;

Alagad sa ngamin na libro na binasa ko

amo yan nira sinabi.&nbsp;





MAG-ANAP PA IKA!

Ngata a mga bagay diri nauulog paitaas?&nbsp;

Mga tres sientos singkwentang taon na nakaagi, usad na pamosong English scientist na a ngaran Isaac&nbsp;

Newton a nag babatang-batang sa poon ko mansanas, uban-uban agko naulog na bunga sa mansanas

tinamaan iya PAK! ratol sadto payo niya. Habang nagkakaguw-kaguw ko bukol&nbsp; niyang payo,&nbsp;

napaisip si Newton tangata a mga bagay diri nungka nauulog na paitaas. Pagkatapos, naggibo iya sa teorya na a kinaban bagana man sana dakulong magnet,&nbsp;

na nakakaakit ka ngamin na nasa palibot niya na agko makusog na pwersa. Binaoy niya ding diri nababayad na pwersa bilang 'gravity'.&nbsp;

Kanya man napag-isipan na ngamin na bagay palan sini kinaban nakakaakit uman sa man-iba-ibang bagay. A daddakulong bagay nakakaakit sa kada usad na agko mas makusog na pwersa kaysa ka ibang mga sasadit sana. Usad pa kan, habang nagdadakol a distansiya sa pag-ultanan ka darwang bagay, a pwersa ka pagkaakit sa pag-ultanan nirang darwa nagbabawas man.&nbsp;





Dawa pa ngani a gravity diri man sana pinapaulog a mga mansanas pabagsak galin sa poon. Minamantenir man kini na a bulan pirming nakalinya sa loog ka orbit palibot ka kinaban saka a ngamin na planeta nasa loog man ka orbit palibot ka alduw. So pwersa ka gravity kading kinaban amo man nagmamantenir na a bulan diri maglayog parayo sa kalangitan.&nbsp;

Alagad ngata baya ta a bulan diri nauulog paibaba sa kinaban? Kawasa a bulan agko sadiring gravity, kin sari ini naaakit ka kinaban. A rason kini ta a gravity ka kinaban mas makusog, kaysa ka bulan na nagbibirik palibot sa kinaban. Kin a bulan gayod amo mas makusog, a kinaban amo lugod a migbirik palibot sa bulan!





Gibuwon ading eksperimento!

Kaippuwan mo sa:&nbsp;

Gatikot na lastiko

Sadit na bolang goma

Usad na abang guod





Uno dapat na gibuwon:&nbsp;

Ibutang so lastiko sa palibot ko bola na dapat maugtan kini so bola sa maray. Bugkusun so palibot ko bola gamit so guud ko usad na lastiko. Tumindog sa maiwas na lugar saka patirigun so bola palibot sa payo mo. Kin napatirig mo ding makusog, so bola patrabisang migtirig-tirig pabilog. Pagkatapos, biliwan mo so guud. Uno nangyari? So bola nakaapon sa arayo sa tulid na linya.&nbsp;





Tangata ini nangyari?&nbsp;

Kawasa agko tensyon na pwersa sadto guud, na nagpatirig-tirig ko bola palibot sa payo mo. Ko biniliwan mo so guud, so tensyon na pwersa nauda kaya nakataltal so bola.&nbsp;

Nguwan isipon mo na so bola amo a bulan ag ika so kinaban. So gravity ko kinaban bagana man sana so tensyon na pwersa na isadto guud! Kin ining tension na pwersa uda sadto, so bulan makaaapon sa kalangitan parayo.&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ate, ate, Tangata a mga Bagay Diri Nauulog Paitaas? (Sister, Sister, Why Don't Things Fall Up?). 			 Author: Roopa Pai. 			 Illustrator: Greystroke.

		 			 Published by , 			https://storyweaver.org.in/stories/188-sister-sister-why-don-t-things-fall-up 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: Sheila Amoroso





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Copyright





Guide


Cover

Start of Story





