Ang Una nga Adlaw ni Tintin sa Eskwelahan


Pao Makara




Sorn Sreynuch





Subong ang una nga adlaw ni Tintin sa Eskwelahan sa Dagat. Magatun an nya kong paanu mag languy sang madasig, maglisu sang matarung kag mag lumpat sa ibabaw sang tubing kag hangin, apang gamay kag mahinay si Tintin ikomparar sa iban nga Dolphins. Makay nya ayhan maglagas sa iya mga abyan?





Naulihi na sya para sa una nga klase subong! Ginapakita na sang iya manong sa tanan kon paano isipa ang ikog para magdasig.

Gilayon nga naglangoy ang grupo!

Nabudlayan si Tintin kag nagakaulihi. Indi na sya sigurado kon gusto niya ang Ocean School.





Natalupangdan ni Tintin ang matahum nga grupo sang mga isda samtang nagalutaw-lutaw sya.

Ugaling, "Agoy!" Nakabunggo sya sa daku nga bata tungod wala sya nagatulok.





Sang masunod nga naglangoy ang grupo nila malapit sa dalagko nga bato, ginpahanumduman sya sang iya manong nga gamitin ang iya fins agud makalikaw ini ukon makaliso. Madasig nga nakalangoy palayo sa bato si Tintin kaangay sang iban nga mga dolphin.





Ugaling, liwat naman nga wala natalupangdan ni Tintin ang daku nga bato kag liwat nga nakabunggo. Nahuya na sya. Bisan ang mga magagmay ng isda kag kugita ang nagkadlaw sa iya.





Luyag na mag-untag ni Tintin sa Ocean School. Indi nay mahibal-an kon ngaa indi sya makalangoy kaangay sang iban pa nga mga dolphin.





Nagdesisyon si Tintin nga mag-ensayo sang maayo. Nag-ensayo sya sa iya kadasigon kag pagliko. Ginasuportahan sya sang magagmay nga mga isda.





Nagdali-dali si Tintin padulong sa ibabaw kag nagtumbo sa ibabaw sang tubig agud ipahibalo sa iya kauturan ang iya nahibaluan. Ugaling nagabalang-balang ang iya tumbo. Nagngisi ang iban pa nga mga dolphin.





Gintulok lang ni Tintin ang iban nga dolphin samtang daw sa wala lang ini nga nagatumbo sing makusog sa ibabaw. Nakahibalo sya nga kon mag-ensayo pa gid sya, mahimo niya man ang tumbo nga ato. Kinahanglan niya gamiton ang iya fins kag ikog.





Nagtulok lang si Tintin samtang dungeon nga nagtumbo ang iya mga utod. Nagkuha sang mga litrato ang mga turista. Tion niya na ini nga magtilaw sa pagtumbo liwat.





Gilayon nga nagtumbo si Tintin paibabaw sa kahanginan! Ugaling nabunggo liwat ang iya ulo sa sakayan sang mga turista sang nagapabalik na ini sya sa tubig. Natak-an na sya nga ikatatlo na niya ini nga bunggo subong lamang nga adlaw.





Sang hinali lang, nakabati si Tintin sang tingog sang babaye nga nagapangayo sang bulig. Gintawag ni Tintin ang iban pa nga dolphin agud buligan sya.





Ugaling tuman pa kalayo sang iban nga mga dolphin! Nahangpan ni Tintin nga kinahanglan niya luwason ang babaye nga sya lamang. Ginpadumdom niya sa iya kaugalingan nga ihatag ang bug-os nga atensyon, maglangoy sang madasig, magliko sa husto nga tion, kag siguradohon ang iya nga ginalumpatan.





Ginhatag ni Tintin ang bug-os nga atensyon sa nagapangayo sang tabang, gingamit sang husto ang iya ikog, nagtiyog sa babaye agud kuhaon ang atensyon sini, kag magtumbo sa kahanginan agud ipakita sa mga tawo nga ginabuligan niya ang babaye.





Samtang ginadala niya sa hunasan ang babaye, naghugyaw ang mga tawo. Isa sya ka baganihan!





Ginapabugal ni Tintin ang iya mga natun-an subong. Nagadali na sya nga magbalik sa Ocean School bwas!





Suportado sang SMART





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Una nga Adlaw ni Tintin sa Eskwelahan (Dolphin's First Day of School). 			 Author: Pao Makara. 			 Illustrator: Sorn Sreynuch.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2023. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Orland Solis, Jay Boy Padernilla





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Copyright





Guide


Cover

Start of Story





