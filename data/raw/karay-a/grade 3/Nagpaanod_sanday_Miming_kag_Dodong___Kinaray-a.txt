Nagpaanod sanday Miming kag Dodong





Amo diya si Miming.





Ama diya si Dodong.





Bag-o ruman ang adlaw.

Nagguwa sanday Miming kag Dodong sa andang balay.&nbsp;





"Mayad nga aga, Dong!" tamyaw ni Miming.&nbsp;

Ginatuyo pa si Dodong.

"May... ad... nga... a...ga... man, Ming."&nbsp;





Ginpamangkot ni Miming si Dodong kon andut ginakapoy pa.

"Wara takun nakaturog, kagabii," sabat ni Dodong.&nbsp;





Hambal ni Dodong, "Raku ang akun ginapaligban.

Ginapaligban ko ang akun mga bayan.

Ginapaligban ko ang akun pamilya.

Ginapaligban ko ang eskuwelahan."





Hambal ni Miming, "Agtonan ta si Kokak,

"Basi may naan-an tana nga solusyon agud mag-untat ang imong mga libug."





Nag-agto sanday Miming kag Dodong sa suba.

Rugto nanda naabtan si Kokak.&nbsp;





Wara't pagkalihuk si Kokak.&nbsp;

Nagapungko lang tana kag nagaginhawa.&nbsp;





"Indi ako makaturog ka mayad tungud raku ang akun mga paraligban.&nbsp;

"Tuhoy sa eskuwelhan, akun pamilya kag kaabyanan..." sugid ni Dodong.&nbsp;

&nbsp;





Sabat ni Kokak, "Amo man ria ang akun mga ginapaligban.&nbsp;

Pero ginapili ko nga panumdumun ang akun mga libug sa aga,

agud indi ako matublag sa akun pagturog sa gabii."





"Manami man ria nga ideya.&nbsp;

Pero mas uyon ko nga madura ang tanan ko nga mga paraligban!"





Ginpaathag ni Kokak kanday Miming kag Dodong nga indi gid madura ang mga paraligban.

"Ang mga libug kaangay man kang suba, nagaabot kag nagalabay lang," paathag ni Kokak.





Dugang pa ni Kokak, "Indi mo maislan ang imong mga paraligban.

Maislan mo kon paano atubangun ang imong mga libug."&nbsp;





Indi mahangpan ni Dodong ang ginatumud ni Kokak.

Nagpurot si Kokak kang bahul nga bato.





Kuon ni Kokak, "Turuka ang bato nga diya.

Mabug-at kag mabakud ang bato.

Kaangay mo ang bato nga diya."





Gintablug ni Kokak ang bato sa suba.





Dayon ginpaathag ni Kokak, "Indi luyag kang bato nga maghulag.

Wara na ginakilala ang tubig.

Pero ang tubig indi mag-untat.

Padayon nga nagabasya ang tubig sa bato."





"Amo gid ria ang akun nabatyagan kagabii.

Ang tanan ko nga libug liwan-liwan nga nagabunggu kanakun."&nbsp;





Dayon nagpurot si Kokak kang sangka nahut nga kahoy.

Kuon na, "Tinguhai nga mangin kaangay kang kahoy nga diya."

Gintablug na ang kahoy sa tubig.&nbsp;





Padayon nga paathag ni Kokak, "Maugan kag nagapalunoy lang ang kahoy. Nagalutaw."

Nakita nanday Miming kag Dodong kon paano ang inanay nga nagapautaw-utaw ang kahoy sa tubig.&nbsp;

Samtang ang bato, nagapamurus gihapon agud batuan ang tubig.





Dugang pa ni Kokak, "Gin-anod kang suba ang sangnahut nga kahoy palawud, sa diin makanay run ang tubig.&nbsp;



Ginpabay-an lang kang kahoy ang iban nga mga paraligban sa pag-ilig. &nbsp;





Nahangpan ni Dodong nga kinahanglan panumdumdumun kag isugid na ang anang mga paraligban imbes nga batuan kag pirit nga lipatan.&nbsp;

Naglukso si Dodong kag Kokak sa tubig.&nbsp;





Kag nagpautaw-utaw sanda.&nbsp;

Nagpaanod sanda sa tubig.&nbsp;

Nagpaanod sanda kang andang mga paraligban.&nbsp;

Hambal ni Kokak, "Indi mo mapunggan ang imong mga paraligban, pero sarang mo matun-an kon paano magpaanod." &nbsp;





Kag si Miming?

Nagpungko tana sa pangpang.

Wara't pagkalihuk.&nbsp;

Nagaginhawa lang.&nbsp;





Paalam, Miming.

Paalam, Dodong.

Paalam, Kokak.

Paalam, paraligban.&nbsp;





Mga ehersisyo ni Kokak





Magpungko kag magginhawa.&nbsp;



Pungko lang.

Pirunga ang imong mga mata.&nbsp;

Magginhawa sa irong.

Ipusnga sa baba.

Pamatii ang pagginhawa.&nbsp;

Mabatian mo bala ang imong ginhawa?

Mabatyagan mo bala ang marami nga hangin sa imong irong?

Mabatyagan mo bala ang malabaab nga hangin sa imong baba?

Mabatyagan mo bala ang pagsaka-naog kang imong busong?

Ipaanod ang imong mga paraligban.

Kon nagakabalaka ikaw kag buta kang ligue, tirawi ang pagtoon sa imong&nbsp;

pagginhawa.&nbsp;

Makabulig diya kanimo sa pagrelaks kag pagpamensar it maathag.&nbsp;

Dayon sarang mo isugid sa mahamtung nga ginasarigan.&nbsp;





About Cat and Dog&nbsp;

Cat and Dog were born in 2006in Wulanyilli (Ghana), on the blackboard of the local school. They helped the children of this small village to write and read. The first Cat and Dog books were printed in black and white on an old xerox machine. Nowadays Cat and Dog books are translated into many languages. They help children all over the world to write and read. And so the story goes on and on.

Cat and Dog books are funny and easy to read.

Learn only 200words and start reading the books.

For more information, visit: www.cat-and-dog.org





&nbsp; &nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Nagpaanod sanday Miming kag Dodong (Cat and Dog Go With the Flow). 			 Author: René Leisink. 			 Illustrator: René Leisink.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Alex Delos Santos





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Page 23

Page 24

Page 25

Page 26

Page 27

Page 28

Page 29

Page 31

Copyright





Guide


Cover

Start of Story





