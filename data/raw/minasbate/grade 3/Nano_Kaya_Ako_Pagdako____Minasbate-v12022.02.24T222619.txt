Nano Kaya Ako Pagdako?


Nabila Adani




Nabila Adani





Sabi san amon maestra kinahanglan namon isurat kun nano an gusto namon pagdako.





Hmm....nano ba gayod an gusto ko?

"Hoy kitaa nyo! Igwa'n nagabaligya san sorbetes.





Gusto ko magbaligya san sorbetes!

Pwede ko libuton an patalibod kag magkaon san sorbetes entero adlaw.





Riiing Riiing! Urulian na.





Uy kita-a nyo. Sarakyan na nagaduhol san mga surat.





Siguro maayo magin usad na kartero.

Mapapasyaran ko an buong munisipyo.





Adi na an iloy ko para magsugat sa akon.





Kinahanglan ko magsakay sa tren para makaabot sa balay san akon lola.





Tsug! Tsug! Tsug!

Gusto ko magmaneho san usad na tren!

Magapamasyar kami san akon tren sa mga harayo na syudad.

Woohoo!





Pakain kaya idto na eroplano?





Pwede magkadto an mga piloto bisan diin. Sa taas san kadagatan kag mga kontinente ! Maayo sa pamatyag maglupad sa kalangitan.





Yehey! Nakabaton ako san padara hali sa akon ama.





Siguro pwede ako magin marine biologist parehas ni papa.





Para pwede ako magbuso kag makikanam sa nga hayop sa idarom san dagat.





Nano kaya an sulod sani na karton?" Wow! usad na rocket !





Ohhh... Nakaturog gali ako.





Sa urhi aram ko na kun nano man gayud an ila ko.

Gusto ko magi'n usad na astronaut!

Gusto ko matalibod an kalawakan kag bisitahon an mga planeta kag mga bituon.





©20 19 ,The Asia Foundation. Ini na proyekto na paghimo san libro ay pagselebrar san mga matitibay na kababaihan bilang primero na karakter sa istorya kag ginhimo san mga babayi na manunurat, ilustrador, editor, kag paradrowing. Ini na libro nahimo sa paagi san workshop na ginburuligan san Litara Foundation kag The Asia Foundation kag suportado san Estee Lauder Companies. An workshop kag an iba pa na proyekto para sa professional development irog san pagdrowing kag pagsurat san libro ay gintunaan san Litara Foundation.





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			Jadi Apa, Ya? (What Could I Become?), Author: Nabila Adani. Illustrator: Nabila Adani.

Published by The Asia Foundation - Let's Read, https://www.letsreadasia.org © The Asia Foundation - Let's Read. Released under CC-BY-NC-4.0.

This work is a modified version of the original story. © The Asia Foundation, 2021. Some rights reserved. Released under CC-BY-NC-4.0.

For full terms of use and attribution, http://creativecommons.org/licenses/by-nc/4.0/

Contributing translators: Enrique Villasis, Angielou Basical, marlin ocsing, Christine Dellosa, Shirley Titong, and Dulce Atian





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Copyright





Guide


Cover

Start of Story





