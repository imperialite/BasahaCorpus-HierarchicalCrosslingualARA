An Libro para kan Tinay


Deepanjana Pal





“Tinay, pagkarigo na!”

“Tinay, pagkaon na!”





“Tinay, pag-eskwela na!”

“Tinay, pagsakay na sa bus!”

“Tinay, pag-anser na san asaynment!”





“Hain si Tinay?”





Nasibot si Tinay. May barasahon pa sya na libro. Mabinasa pirme si Tinay san libro sa balay, sa eskwelahan, sa kanamanan kag sa higdaan. Ginabasa nya an tanan na parte san libro kag wara sya san ginabilin bisan usad. Ubos nya gayud ina tanan.





“Nano kay pirme ka nagaparabasa Tinay?” hunga ni Boboy.

“Hamos, makita nala kita san cartoons!” sabi ni Dodoy.





“Makaiila gayud an libro!” sabi ni Tinay. “Kitaa baya! Nakikita mo ba ini na bilog kag tadong na linya? Iduso ini pa sulod, butungon mo paluwas kay may maralabas na letra. Urupudon mo ini na letra kag makahimo ka na

san usad na istorya. Ini na mga letra pwede ka makahimo san hidalom na klase san istorya. Pwede ini na makatarawa, makamumundo o masadya lang. Basahan mo ini kag tsaran... makaabot ka na sa iba na mundo.





Sa yana, si Tinay namomroblema. Naubusan na sya san libro na pwede basahon. Nabasa na nya pan-o tanan na pwede nya mabasa sa library tuna sa tuna patapos.





“Nano an hihimuon ko? Wara na ako san libro na pwede mabasa!” kurahaw ni Tinay.





“Anay pa, nano kaya idto?” Paghangad ni Tinay kay may nakit-an sya na dili lang usad, duha, kundi tulo pa na butangan na puno-puno san libro. “Kadamo san libro!” malipay na hutik ni Tinay sa iya sadiri.





May usad pa ugaling na problema si Tinay. Hamobo sya kaayo tapos an butangan san libro taas-taas. Pan-o kaya si Tinay makasaka didto?





Basi pwede nya gamiton an pisi san palaypayan? O masarig na kurtina para makasakbat? Nano kaya kun pwede man an mga ingkudan kag lamesa sa library?





Sa pangita ni Tinay dako-dako an maibubulig sa iya san giraffe o kundi man an amo kag pwede man pareho kun igwa lang unta.





Nakaisip san plano si Tinay. Gintawag nya sinda Boboy kag Dodoy para mag-ayo san bulig. Puyo-puyo sinda na nagsaka sa lawas san kada usad. “Boboy kabug-at mo!” reklamo ni Dodoy. “Sabi ko baga sa imo na dili mo na dapat ginkaon idto na nabilin na puto?” “Dili man ako idto!” sabat ni Boboy. “Si Tinay idto!” “Shhhh! Halapit na,” sabat man ni Tinay san bigla sinda nagkahurulog na tulo.





AHHHHHHH!





“Nano an nangyayari didi?” Umabot an taas-taas na librarian kag ginlusad nya si Tinay. Dumalagan man paharayo sinda Boboy kag Dodoy. Mamundo na ginsud-ong nala ni Tinay an mga libro sa igbaw na dyutay nalang unta hawid nya na. “May pwede ba ako ibulig?” hunga san taas-taas na librarian.





“Ginsakbat ko po an butangan san libro. Wara na pan-o ako san pwede mabasa kay nabasa ko na tanan,” mamundo na sabat ni Tinay. “Nano man kay wara ka nagsabi? Sabat san hataas na librarian. “Basta adi lang ako, dili mo na kinahanglan pa na magsakbat. Pwede ko ba ikaw alsahon?” Nagtando si Tinay.





“Kuhaon ko ini.. kag ini... kag ini pa gayud!” malipay na sabi ni Tinay.

“Salamat po.” “Adi pa!” sabi san hataas na librarian. “San dyutay pa ako, guro-gusto ko man ini na libro.”





“Dyutay ka man po gali sadto?” hunga ni Tinay. “Ay opo mas dyutay pa gayud ako sa imo.” sabat san taas-taas na librarian. “Pero kay naghitaas ako kaya mahitaas ka man. Sa yana, kun kinahanglan mo san libro, magsabi ka lang. Adi lang ako na mahatag saimo.” Pero nagapamati ba si Tinay?





Wara! Nasa sulod na sya san iya libro na ginabasa. Sa bilog, sa linya, kag sa letra kag sa usad pa. Tapos sa usad na suraton kag sa usad pa na surmaton. Yana usad na sya na istorya. Kay si Tinay may usad na bag-o na libro.





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Dinnah A. Bañares, Glenne M. Rivera, and Fatima Grace S. Llavore, and was approved for publishing by the Department of Education Region V - Bicol Learning Resource Management Section (LRMS) of the Curriculum and

Learning Management Division (CLMD). The book was field tested by Jocelyn Yuu.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Libro para kan Tinay (A Book for Puchku). 			 Author: Deepanjana Pal. 			 Illustrator: .

		 			 Published by Pratham Books, 			https://storyweaver.org.in/stories/24620-a-book-for-puchku 			 © Pratham Books. 			Released under CC-BY-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-4.0.



		 			For full terms of use and attribution, http://creativecommons.org/licenses/by/4.0/

		 			Contributing translators: Enrique Villasis, Ronald Allan Relador, Dahlia Cristobal, France katrina Basical





Table of Contents


Page 1

Page 2

Page 3

Page 4

Page 5

Page 6

Page 7

Page 25

Page 28

Page 31

Page 34

Page 37

Page 40

Page 43

Page 46

Page 49

Page 52

Page 55

Page 58

Page 61

Page 64

Page 65

Copyright





Guide


Cover

Start of Story





