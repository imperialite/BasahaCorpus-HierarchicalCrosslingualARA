An Tigre sa May Trapiko


HerStory Foundation




Auntora Mehrukh Azad





An akon papa nagamaneho san museo. Makolor kag maribok ini. Sa normal na mga museo dili ka pwede maghawid san mga gamit, pero sa museo ni papa pwede ka mag-ingkod kag magsakay. Kalesa ini!





An atop san kalesa ni papa puno san mga puti na bituon. Pag ginbutong nya ini paubos, an iya mga pasahero makakita san mabituon na langit maski adlaw pa. Tanan posible sa kalesa san akon papa.





Naiila si papa na mag-inistorya sa mga tawo parti san mga drowing sa iya kalesa. “Drowing ini kun pan-o ginahimo an mga kalesa sa pahimuan. Kitaa an amo sibot sa paghimo san mga plastik na burak na idedekorar sa kurtina. An tigre naman ginapakuan an mga ingkodan. Kitaa baya, an lobo nagahatag san mainit na tsaa, myentras an leon, an hadi sa pahimuan, nagalantaw.”





Myentras nagahulat si papa sa trapiko, ginapakita nya sa iya mga pasahero an mga maguruganda na mga bagay. “An trapik kay bagan hardin-kitaon nyo an mga burak! Diin ka pa maingkod na makakita ka san mga artista? Dili sa Bollywood! Dili man sa Hollywood! Pero kitaa ada si Jashim, Anju Ghosh kag si Ilias Kanchan katakin ta lang sinda sa trapik!” Nagtarawa an mga pasahero san ginbilang ninda an mga artista kag burak na nakadrowing sa mga bus,

trak kag kalesa.





Minsan kun nadudumduman ni Papa an akon Mama, ginapakita nya sa iya mga pasahero an istorya san inda pagpalanggaan. “Nakikita nyo ba an duha na bida na lalaki kag babae na nagasayaw sa ubos san higante na sawa sa dagat? Kag kitaa-sa unahan may kabayo na nagahulat matapos an inda pagsayaw.”br/>





Pag naga-uli si Papa pagkatapos nya isara an museo, ginadarhan nya ako san mga matatahom na bagay kag gina-istorya nya sa akon an mga nangyari sa iya sa trapiko. “Reetu, yana na adlaw nakabilang ako’n 20na rosas na wara san tunok, 15na pilak na bulan, kag usad na matahom-tahom na puso, tanan para sa imo. Kinahanglan ko dulagan an mga tigre, mga kontrabida, kag mga hayop sa trapiko pero an Mayer Doa an

nagdara sa akon pauli.”





Padumdom:

Damo san mga istorya na ginasabi manungod sa mga kalesa na nagapasada sa mga kamino san Bangladesh. Ini na mga nagapasada na museo may dekorasyon na mga maganda na burak, mga porma kag drowing para

makaengganyo kag maghatag san kasadya sa mga pasahero. An pambihira na mundo san pantasya sa mga kalesa,nagpadara sa aton sa lugar san matahom na mga eksperyensya kag pambihira na mga hayop.





Mayer Doa - ibig sabihon “Grasya san Iloy.” Mga matahom na surmaton na nakasurat sa likod san kadamuan na sarakyan sa Bangladesh.





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Joanna Rose I. Gonzaga, Marlon G. Arididon, and Ma. Nicole Villanueva, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Irene Lumbao.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Tigre sa May Trapiko (The Tiger in The Traffic). 			 Author: HerStory Foundation. 			 Illustrator: Auntora Mehrukh Azad.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Enrique Villasis, Vince Marie Leona S. Hibo, Dahlia Cristobal, Jasmine Corcuera, REAN MIJARES





Table of Contents


Page 1

Page 2

Page 3

Page 4

Page 11

Page 13

Page 15

Page 17

Page 18

Copyright





Guide


Cover

Start of Story





