Si Nene na tuslakan





Naka-istar si Nene sa isla san Ticao kaupod an iya pamilya. Si Rosi an iya ate kag si Nonoy an iya kuya. Ginasunlog ni Nonoy minsan si Nene na tuslakan. Nag-pabadli ini sa iya sin grabe. Kun iya lang gad maipakita sa iya kuya na dili siya tuslakan.&nbsp;





Sa una na semana san bakasyon, si Nene, Nonoy kag Rosi kay di makahulat na magpakadto sa baybayon. Gustong-gusto ni Nene na magaparalakat sa may baybayon kag sa mga batohan.&nbsp;





Kada bisita sa baybayon kay iba-iba. May isad na adlaw na nakakita si Nene san patay na salabay sa may baybay. Gin-sabihan siya san iya mama na dili pwede na magkarigo sa dagat sina na adlaw. "An mga salabay na patay na kay pwede gihapon makapanlapnos" an sabi san iya mama.&nbsp;





Pagkatapos san bagyo san lain na tuig, nagkaralat an mga plastik sa may baybayon. Dili gintugutan si Nene sa pag-karigo sa dagat. Masyadong delikado an dagat para karigoan.&nbsp;





"Kitaa. Yana an matahum-tahum na adlaw para magkarigo sa dagat," sabi ni Nene na naka-ngirit. "Dali na! An urhi na makakadto sa dagat kay amo an tuslakan," sabi ni Nonoy.&nbsp;

Si Nene kag si Rosi kay nagpagukudan kaupod si Nonoy pakadto sa dagat. Ginalumpatan ninda an balud na inda una nakikita. Sa pagsige sin taob, natbunan na an mga batuhan san tubig. "Kitaa ate Rosi, kaganda niyan na oras para maglakat-lakat," sabi ni Nene.





Damo-damo na magaganda na bagay an inda nakita. May nakita sindan mga itom na sisi kag&nbsp;​green&nbsp;na mga kasag. May nakita pod sindan&nbsp;starfish&nbsp;na&nbsp;blue&nbsp;kag may mga mabuhukon na&nbsp;​starfish&nbsp;na may halaba na galamay.&nbsp;





An may batik-batik na balat kay nagsuksok sa baybayon pagkatamak ninda Nene kag Rosi sa dagat. Ginabaliktad ninda an mga bato para makita kun nano an nasa likod. May mga isda na nagkalat na nagasalum sa maskin nano na direksyon.&nbsp;





Mag-usad na gin-biyaan si Rosi, nagkadto si Nene sa mabatuhon na tubig. An tubigan kay puno san mga dinghot sa dagat. An tubig kay hadalom san gamay na abot pakadto sa iyan tuhod. Pagkita niya san iya tiil, may nakita siyan mga isda.





Wara napansin ni Nene na may igwa galin gamay na pating na&nbsp;hammerhead&nbsp;na nagalangoy pahinay-hinay pahali sa likod san mabato na tubig. Mahimat ini na naga-apiki pakada sa iya. Gusto sani makalabas.&nbsp;





Sa pikas banda san tubigan, nakita ni Rosi an palikpik san pating. "Pagbantay!" pagsiyak niya. San nalantawan, nakuratan si Nene sa pating. Nabantayan niya na iya gali naalihan an entrada pa dagat. Nag-udong lang an pating sa may tubig kag ginakita siya.&nbsp;&nbsp;





"May igwa san pating! Pating!" siyak ni Nene. "Ayaw paghiwag, makada ako!" siyak man pabalik ni Rosi. Ginabantayan an lihok san pating, nagahinay-hinay san higad si Nene. Pagkita na nasa higad na siya, nagsalom san matulin an pating pahali. Puno san mga baybay an nahalian san pating.&nbsp;





An iya nabatyagan sa unang beses niyan pagkita san pating kay sobra-sobra sa kay Nene. Nagdalagan si Rosi pakadto sa iya kag gingakos siya. "Grabe! Ka-isog mo man," sabi ni Rosi. "Kitaon ta lang pag nabatian na ini ni Nonoy kun pan o mo kitaon an pating na waran pikit-pikit."&nbsp;

"Dili na ako tuslakan" sabat ni Nene na nakangirit. Kag nangtawa sinda na duha.&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Si Nene na tuslakan (Scaredy-Cat Moli). 			 Author: Susie Elliott. 			 Illustrator: Joni Moce. 			 Editor: Neehal Khatri. 			 Contributor: Nemani Lui.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Precious Ann Alburo





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Copyright





Guide


Cover

Start of Story





