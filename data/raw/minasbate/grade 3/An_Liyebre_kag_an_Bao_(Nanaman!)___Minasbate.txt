An Liyebre kag an Bao (Nanaman!)





Naduduman mo an karera tungkol sa liyebre kag san bao? Sa kadugayan, wara ni isad sa kaharian san mga hayop an maka istorya kundi pag istoryahan an matahom na karera sadto na duha na intrado.





Aram naton tanan na an kuneho kay napiyerde kay pan-o tamadon kag hambugon. Aram man naton na an bao kay nang gana sa karera kay hinay lang siya kag diretso lang. Tanan na hayop sa kagubatan kaya aram na ini, kag nagdiresto na an pagrespetar ninda sa mga nilikha.





Bisan an duha na magka kontra naging mag amigo gihapon pagka homan. Pero an bao kay wara anay mag selebrar san iya pan gana, kag an liyebre na sigurado niya na na pirde siya sa patas na pamamaagi. Kaya wara siya sin hinanakit sa bao.





Pira ka bulan na an nag agi, an hari san kadlagan na kun diin naga istar an liyebre kag bao kay may igwa sin importante na bagay na kinahanglan ipaabot sa hari man san inda kahipid na kadlagan. Kaso dili pa basta basta makahali an una na hari saiya kadlagan. Kaya an bao kag liyebre nala an iya inpadara bilang kabalyo saiya.





Miskan usad saiyo ab magkadto saaton kahipid na kadlagan, sabi san hari san gin boluntad san liyebre kag bao an inda mga sadiri.





"May igwa sin importante na bagay na ipaarabot sa hari san luyo, kag bumalik kamo didi na dara-dara an iya sabi parte sana na bagay. "Kadto na kamo" sabi san hari san iya na inpahali an duha. " Kag para saiyo kaaraman, igwa la kamo sin usad ka adlaw para matapos ini na sugo."





Diri masayon an agihan pakadto sa katupad na kadlagan. Damo bato kag tunok. May igwa man sin duha na suba na tarabukon.





Pagkatapos ninda mag isip-isip, naisip san liyebre kag bao na dili ninda matatapos an hirimoun kun mag-usad lang sinda. Sabay dapat sinda maghali. An plano kay dadarhon san liyebre an bao sa matunok na parte san agihan, kag an bao naman an madara sa liyebre para makatabok sinda sa duha na suba.





Pagkabuwas, kinolekta ninda an iba-iba na mga mensahe galing sa hari kag nag-andam na pahali. Napadali an liyebre san iya trabaho sa matunok na parte san agihan gamit an iya dako kag halaba na lakbang habang an bao kay nakahuyot sa iya buhay.





Pag abot ninda sa may suba, nagbalyuan na sinda, kag sumakat na an liyebre sa likod san bao. Naglangoy na an bao san matulin kag maayos patabok san suba. Pagkatapos nagtabok sa duha na suba, dili sinda nadugay mag abot sa katakin na kaharian.





Pagkatapos san inda halaba na paga istoryahan san katakin na hari tungkol sa mga dapat iristoryahon na ginapasabi san inda sadiri na hari, an liyebre kag an bao kay nag-andam na para maghali.





An pagbalik ninda kay lalo pa naging mas maayo kaysa san pakadto, kay aram naman san liyebre kag bao an hirimuon. An duha na dati magkaaway sadto kay nag-upod kag nagbuligan na inabot ninda an inda hari san pera lang ka oras bag-o pa an kaurhi-an san oras na hinatag.





&nbsp;





Gamiton mo an imo imahinasyon kag kulayan mo ini na piktyur sa kun nano na gusto mo.





Gamiton mo an imo imahinasyon kag kulaya ini na piktyur sa kun nano na gusto mo.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Liyebre kag an Bao (Nanaman!) (The Hare & the Tortoise (Again!)). 			 Author: Venkatramana Gowda. 			 Illustrator: Padmanabh.

		 			 Published by , 			https://storyweaver.org.in/stories/798-the-hare-the-tortoise-again 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: Maria Leslie Anne Besona





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Copyright





Guide


Cover

Start of Story





