An Prinsipe kag An Tigre na si Inyiak


Wulan Mulya Pratiwi




Evi Shelvia





Ginhimuan san mga gwardya an prinsipe san usad na bola gamit an mga dahon san bayog. Ginsurat ninda sa duta katakin san bola kun pira kabilog na dahon an inda ginamit.

"Gusto ko san mas dako pa didi na bola san bayog!" an siyak san prinsipe.

"Nakita nyo ina na numero? Kinahanglan naton san libo-libo, milyones.... basta kaipuhan ta san damo- damo! "

"Pero nagamit ta na an mga linghod na dahon, Kamahalan! An mga laya na dahon mga matapok man. Dili ta pwede himuon na bola", sabi san usad na gwardya.

"Maghanap kamo didto sa kadlagan!" an sugo sa inda san prinsipe.

"Pero akon prinsipe, adto didto nagaistar an hadi san kadlagan na si Inyiak," an sabi pa san usad na gwardya.

"Nahadlok gayod kami magkadto didto!"





"Sige! Ako na la an mahanap. Dili ako nahahadlok!" Urit na sabi san prinsipe.

Naglakat sya pakadto sa kadlagan. Nagsunod man sa likod an mga gwardya pero kita sa inda mga bayhon an kahadlok.

Sige san kahanap sa patalibod san mga matahom na dahon an prinsipe.

Taud-taod...





Rarrr!





Hala!

"Ada si Inyiak an hadi san kadlagan!" siyak san mga gwadiya.

Nagdalagan sinda san matulin para makahali tulos.





Nabulag an prinsipe sa iya mga gwardiya. Wara siya nakamangno na siya sige siya san kadalagan pakadto sa katung-anan san kadlagan.

Mag-usad na lang siya. Nano an iya himuon?

Maski hain siya magdalagan pirmi siya naaabtan san tigre.





Sa urhi, bagan nakadulag siya sa tigre. Pero papan-o siya makauli?





Ay abaw!

Ada naman an tigre!





Pero may nareyalisar an prinsipe. Ginabarahan san tigre an usad lang na direksyon. Wara ini san balak na dambahon siya. Gusto ba ipakita san tigre an agihan pauli?





Basi gusto sani siya buligan.





Nakita san prinsipe an mga panit san duryan sa duta. Nano kaya an gusto sani sabihon?

Nahahadlok an prinsipe pero ginsundan niya gihapon an mga panit san durian.

Hinay, hinay-hinay lang gayod.





Kada natatalang an prinsipe, nagahulog san panit san duryan an tigre.





Hasta nakaabot an prinsipe sa baryo. Nakauli na siya!

"Rarr!" siyak san tigre sa kadlagan.

Nagduha-duha an prinsipe. An tunog na iya nabatian bagan ngurob san nasasakitan.





Nagbalik an prinsipe sa kadlagan.

Naipit sa lit-ag an tigre!





Ginbuligan san tigre an prinsipe.

Sugad, siya naman an mabulig sa tigre.





Nabati man san hadi an karibok san tigre. Gin-upod niya an iya mga gwardiya sa punta san kadlagan.

"Ayaw siya pag sakita, ama ko!" an sabi san nagatangis na prinsipe.

Ginbuligan ako sani na tigre!





Nginarat an hadi, pero nagpasalamat siya sa tigre. Ginbandilyo niya na, "An mga tawo kag mga tigre dapat respetuhon an kada usad. Ini na tigre ginsalbar an akon anak. Tuna sugad, wara san tawo sa akon kahadian an magapanakit sa mga tigre kag sinda dili man magapanakit sa aton."





Ini na libro ginhimo pamaagi sa workshop kon pan-o magsurat san mga libro sa lokal na lingwahe na ginimplementar sa bulig san Litara Foundation kag san The Asia Foundation, ISI Padang Panjang, West Sumatra. Gintrabahu san Litara Foundation an workshop kag propesyunal na progreso partikular sa pag edit kag pagdesayn sani na libro.





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			Pangeran jo Inyiak (The Prince and the Tiger), Author: Wulan Mulya Pratiwi. Illustrator: Evi Shelvia.

Published by The Asia Foundation - Let's Read, https://www.letsreadasia.org © The Asia Foundation - Let's Read. Released under CC-BY-NC-4.0.

This work is a modified version of the original story. © The Asia Foundation, 2021. Some rights reserved. Released under CC-BY-NC-4.0.

For full terms of use and attribution, http://creativecommons.org/licenses/by-nc/4.0/

Contributing translators: Enrique Villasis, Ronald Allan Relador, Dahlia Cristobal, and France katrina Basical





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Copyright





Guide


Cover

Start of Story





