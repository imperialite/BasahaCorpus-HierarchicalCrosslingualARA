Si Paco Pikoy


Ma. Lourdes Maculada




Jhomer Retiro





Sa isa ka masiot nga kagulangan, may nagapuyo nga nagkalainlain nga mga kasapatan kon sa diin ang mga maisog ukon abilidadan nagapangdaog-daog

sang iban. Isa na diri si Paco.

Si Paco, isa ka Pikoy nga mahilig magpakahuya sang iban nga kasapatan, bisan sa iya ginakabig nga mga abyan.





Isa ka adlaw...

“Ano naman bala ina ang napinsaran mo, Paco?” ang ginakulbaan nga pamangkot ni Kiray, isa ka pispis nga Kiyaw. “Indi pa gani ako sagad magkanta, Abyan.”

“Sige na, Kiray!” pagpanghangkat ni Paco Pikoy.

“Amo na ini ang imo tsansa. Ginahatagan ko ikaw sing isa ka pagtilaw. Kon indi mo pa ini mahimo, indi ka na parte sang grupo.”

“Nakahibalo ka nga madugay ko na gid nga gusto kag handum ang magkanta pero indi pa panahon. Sige na lang gani. Himuon ko na subong.” Gani ang pispis nga Kiyaw nagkanta apang libagon ini.





“Wahahahaha!” harakhak sing todo ni Paco Pikoy. “Ha! Ha!Ha! Kalaw-ay! Ako gid ang pinakasagad kag pinakamanami magkanta sa bilog nga kadutaan!”

Nagpalangluya ang pispis nga kiyaw bangud sang nabatyagan nga kahuya. Samtang naglupad naman palayo si Pikoy nga nagapanggaritgarit, “Kiray, libagon! Ha! Ha! Ha!”





Ginkadtuan nanday Osang Usa, Ading Baboy-Talunon kag Buboy Amo ang pispis nga kiyaw. Gin-unongan nila ini sa iya nabatyagan nga kasubo.

“Ang Pikoy nga ina nagsugod naman. Wala sang pagkabalaka sa balatyagon sang iban!” pangakig ni Osang Usa.

“Indi ka na magkasubo, Kiray. Kabay pa nga makamarasmas man sia nga indi maayo ang iya ginabuhat. Sa pagkamatuod lang, ginhimo man niya ina sa amon ni Ading.”





“Husto si Osang,” siling ni Ading Baboy-Talunon.

“Suod kita nga mag-alalabyan apang kadaku na sang iya pagbag-o. Sang una, masami pa sia nga nagaupod sa aton kag malipayon kita nga nagakilinanta kon magtililipon.

“Ginakabig niya ang iya kaugalingon nga pinakamanami magkanta kag labaw sa tanan nga tinuga diri sa kagulangan,” siling ni Buboy Amo. Nagabatyag sang kasubo ang usa, baboy-talunon, amo kag Kiyaw kay nagakabalaka sila sa ila abyan nga Pikoy. Gusto nila nga magpadayon ang ila paghinirupay kag pag-ulupdanay.





Apang si Paco Pikoy nagbag-o na. Sia na ang pinakabantog sa tanan nga pusod sang kagulangan. Pirme ini sia ginaagda nga magkanta sa mga pagtililipon kag sa mga dalagku nga okasyon. Gani sia ang espesyal nga bisita sa palaabuton nga pagpakilala sing bag-o nga myembro sang kagulangan – ang bag-ong bun-ag nga agila nga bata nanday Isoy kag Isay.





Isa ka adlaw, sa iya paglupad-lupad halin sa mga kakahuyan may natalupangdan sia nga nagalinapta nga liso sa duta. Amat-amat sia nga naghugpa kag mahakab nga gintuka ang mga liso.





Sang hinali lang, nakatulon sing dalagku nga liso ang Pikoy. Gintinguhaan pa niya nga iluad ang liso apang natigayon gid ini nga makasulod sa iya tilaok. Nagpadayon sia sa pagtusik kag ginatulon sing gulpi ang mga liso. Apang indi gid madala ang nagabalabag sa tutunlan.

“Uhu! Uhu! Uhu!” hungod nga nag-ubo si Paco.

“Paano pa ako sini makakanta? Buas na ang gintalana nga adlaw. Indi gid ako gusto nga mahuy-an.” Nagakubakuba gid ang dughan sang Pikoy.





Nag-abot na ang ginakalangkagan nga engrande nga okasyon. Nagtalambong ang tanan nga kasapatan sa kagulangan. Ini sila ang ginpamunuan ni Dodong Bukaw. Ara man sanday Osang Usa, Ading Baboy-Talunon, Buboy Amo, kag Kiray Kiyaw. Ululupod sila nga nagkadto sa kahiwatan. Nadunganan pa nila sa

dalanon si Paco Pikoy apang wala ini nanapak. Sa baylo, nagdali-dali ini sia nga nagaiwol-iwol gid ang buli kag nag-una sa ila.





Sa pag-umpisa sang programa, ang bukaw naghatag sang iya pamulongpulong kag pag-abiabi sa tanan. “Ang pinakamatahum nga bugay nag-abot na. Para sa paghiliusa sang tanan, aton pagaabiabihon ang bag-o nga myembro sang kagulangan – ang bag-ong lukab nga agila nga bata nanday Isoy kag Isay. Ang tanan nga kasapatan nagduko bilang tanda sang ila pagbaton kag pagpang-abiabi.





“Ari na ang ginahulat sang tanan!” pagpabutyag liwat ni Dodong Bukaw. “Ang bantog nga manugkanta sa bilog nga kagulangan, si Paco Pikoy! Palakpakan naton sia!”

Nagatanga gid ang ulo kag daw sa hambog nga nagkadto sa tunga sang entablado si Paco Pikoy. Nagtukar na ang musika kag naghanda na sia sa pagkanta. Gintikab niya ang iya tuktok apang wala sang nagagwa nga mga tinaga kag tono. Nagpadayon sia sa pagtikab.





“Eeeeeh! Aaaaah! Eeeeeh! Aaaaah!” Libagon kag daw sa ginaipit ang tingog ni Paco Pikoy. Mas malaw-ay pa sia magkanta sang sa kay Kiray Kiyaw.

Nagtikab pa sia liwat para mapanami ang pagkanta apang nagsangal pa gid ang liso sa tutunlan niya gani binudlayan na sia sa pagginhawa.





“Uhu! Uhu! Uhu!” nadunlan liwat ang Pikoy. Nagginhawa sia sing madalum kag ginpilit nga magkanta.

“Aaah! Uhu! Aaah! Uhu!” Binudlayan pa gid sa pagginhawa si Paco Pikoy. Natumba sia sing hinali kag gintalabangan.





“Indi ka magkabalaka, Paco. Ari kami para buligan ka.” Ginhakwat ni Buboy Amo ang Pikoy kag ginbaliskad ang lawas sini.

Sang ara na ang mga tiil sini sa ibabaw, ginsipa ni Osang Usa ang liog sang Pikoy. “Magpakatawhay ka lang, Paco.”

Kag nakagwa gid man ang nagabalabag nga liso sa tutunlan sang Pikoy. “Ayos ka lang, Paco?” nagakabalaka nga pamangkot ni Kiray Kiyaw.





Nagahapo-hapo kag ginapamalhas gid sa kakapoy ang Pikoy. Nagpahunayhunay sia kag nagpahigad sa kilid sang kahoy. Nakabatyag sia sang kahuya kag naglupad palayo sing makadali tungod nakita niya nga nagahuringhuring ang kadam-an sang kasapatan.

Daw sa indi sia makatulok sing tadlong sa mga abyan nga nagbulig sa iya. Apang may pagpaubos nga nagpalapit gid sia sa ila ginatindugan.

“Madamo gid nga salamat, mga abyan ko,” mahinay kag may puno sang paghinulsol nga tingog ni Paco Pikoy. “Pasayluha ninyo ako sa mga ginhimo ko nga nagpalain sang inyo buot. Ginapangako ko gid, sugod subong bag-uhon ko na ang akon pamatasan.

Nakabatyag sang kalipay sa nabatian kag dululungan nga nagsabat ang mag-alalabyan. “Ginabaton namon ang imo pagpangayo sang pasaylo.”





Naglupad liwat kag naghugpa sa entablado si Paco Pikoy.

“Gusto ko pasalamatan kag ginapabugal ko gid ang akon mga abyan nga sanday Osang, Ading, Buboy kag Kiray! Mga abyan, mahimo bala ninyo ako updan diri sa akon pagkanta?”

Kag nagpamalakpak sing matunog ang pakpak sang bukaw, kadungan sa iban pa nga kasapatan, samtang nagapalapit sa entablado ang mga abyan ni Paco Pikoy. Sa liwat, nakakanta naman sing dululungan kag malipayon ang mag-alalabyan.





This book was developed as part of the ABC+: Advancing Basic Education in the Philippines project. ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Micron Rey Fuego, Master Teacher I, ICS, SDO Iloilo City; Juvy Baranda, Principal II, SDO Capiz; Dymphna Leizel Jocson, Public Schools District Supervisor, District IV-C, Jaro; and Lilibeth Larupay, Education Program Supervisor - LRMS, SDO Iloilo.; and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

The workshops and professional development, along with the editing and design of this book, were conducted with the support of Hubon Manunulat, Kasingkasing Press, and Iloilo Museum of Contemporary Art.

If you copy and distribute this work in its entirety, without making changes to content or illustrations, please label the work as follows: “Reproduced on the basis of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create a translation of this work, please use the following label on your work: “Translated from an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create an adaptation of this work, please use the following label on your work: “This is an adaptation of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

For full terms of use and attribution, http://creativecommons.org/licenses/by-

nc/4. 0/





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Si Paco Pikoy. 			 Author: Ma. Lourdes Maculada. 			 Illustrator: Jhomer Retiro. 			 			 Contributor: USAID's ABC+: Advancing Basic Education in the Philippines.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2022. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Copyright





Guide


Cover

Start of Story





