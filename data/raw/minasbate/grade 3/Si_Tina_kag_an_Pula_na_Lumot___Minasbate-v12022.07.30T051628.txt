Si Tina kag an Pula na Lumot


Bothaina Orabi




Bothaina Orabi





Sa usad na harayo na kadagatan sa may magtarakin na isla, nakamata si Tina sa siyak san iya manghod na si Tata. Naglangoy sya pahalapit sa iya manghod. Gintapik nya san iya palikpik an likod sani kag ginhunga. “Nano an nangyari? Nano kay nagasiyak ka?”





Ginkita sya san iya manghod kag nagsabi, “Gusto ko san pula na tanom na igwa san kakaiba na sanga.”

Napaisip si Tina. Taudtaod....“Aha! An pula ba na lumot an gusto mo? Diin ka man sana nakakita?”





“Nakita ko na dara san usad na sardinas,” an sabat ni Tata.

“Baga’n malasa kag manamit kaunon. Gusto ko man sadto.”





“Dili baya kita nagakaon san lumot.” Ginlabas nya an pagkaon kag ginhunga an iya manghod, “Habo ka ba san mga pusit kag pasayan?O dili kaya an hasa-hasa?”





Nagsiyak si Tata kag madagmit na naglangoy pahitaas, paubos kag patalibod. Pauruutro nya na ginasabi, “Habo! Habo! gusto ko san lumot yana kag dili ako magakaon san maski nano.”





Nag-isip si Tina san maayo, pan-o kaya sya makakuha san lumot sa hidarom san kadagatan. Nadumduman nya an iya amigo na kurukabayo.

Nagalangoy-langoy kaya sya yana sa hamabaw na parte san dagat? Ginparahanap nya hasta na makita nya ini.





Hinay-hinay nya na ginhalapitan ini. “Kinahanglan ko san pula na lumot na hali sa hidarom san kadagatan para sa manghod ko na si Tata. Pwede

mo ba ako makuhaan maski dyutay la?” “Pasensya na gayud amiga, mahinay ako maghiwag,” an sabat san kurukabayo. “Mahulat ka san usad pa duha kaadlaw bag-o ako makabalik.”





Naisip ni Tina na dili sya pwede maghulat kay habo na magkaon san maski nano si Tata. Nagpasalamat si Tina sa kurukabayo kag ginlantaw

nya ini na nagalangoy pakadto sa iya balay sa tunga san mga coral reefs. Nano na kaya an hihimuon ni Tina?





Nadumduman nya an isda na lamprey. Dali-dali nya ini ginhanap kag nakit-an nya na nakakabit ini sa usad na salmon.

“Kinahanglan ko san pula na lumot para sa akon manghod na si Tata. Pwede mo ba ako makuhaan maski dyutay la?”





“Pasensya ka na amiga dili ko pwede bayaan an akon pagkaon,” an sabat san isda na lamprey. Namundo si Tina, wara sya san mahanap na makabulig sa iya pagkuha san pula na lumot.





Taudtaod nakit-an nya an isda na palad myentras nagakaon ini san iya dara na tuway na gin-ipit nya sa iya duha na palikpik.

Maskin nagaistar sa hidarom san dagat an palad nagakadto man ini minsan sa hamabaw na parte.





Ginkadto ni Tina an isda na palad. “Kinahanglan ko san pula na lumot para sa manghod ko na si Tata. Kaya mo ba ako makuhaan

maski dyutay la?” “Syempre kaya ko, pero nano an ihatag mo na

kabalyo?” an sabat san palad.





“Nano an gusto mo?” may kulba na hunga ni Tina?

“Gusto ko san tuway na kolor pink,” an sabat san palad.

“Ha! Sa hidarom man na parte san kadagatan ina makukuha,” an nangarat na sabat ni Tina.





“Mga tuway kabalyo san lumot,” an pagsiguro na sabi san palad.

“Kun makadto ako para kuhaan ka san kolor pink na tuway, ta ako na la an makuha san pula na lumot,” an diretso na sabat ni Tina.





Naglangoy si Tina pakadto sa hidarom san kadagatan. Pahinay-hinay na nawawara an kapaw-an kag nababatyagan nya na nagatugnaw na

nagatugnaw myentras sya nagapahidarom.





San adto na sya sa hidarom, wara na sya san masyado na nababatian hasta san wara na gayud. Ginpainit ni Tina an iya lawas kaya dili na nya

nababatyagan an tugnaw, pero dili nya kaya maglangoy sa madulom. Sa kamatuodan hadlok sya sa dulom kay wara sya’n nakikit-an.





Taudtaod may dyutay na pawa na nagbanaag apiki sa iya. Dali-dali nya ini na ginkadto myentras nagahanap san pula na lumot, green na lusay kag bulati sa dagat. Nakakita man sya san tuway na pink.





Nag-apiki si Tina sa ginahalian san kapaw-an. “Nano kaya ini?”





Mga daragko na ngipon, ibahan na itsura kag ilaw na nagahali sa iya ulo!

“Hala! Usad ba ini na isda na may daragko na ngipon?”





Nagapangudog si Tina kaya dali-dali sya na naglangoy pahirayo. Ginukdan sya san urit na isda.





Gintulinan nya an paglangoy kag ginpirit nya na makakuha san pula na lumot gamit an iya baba, pero dili nya nahimo.





Ginbalik sya san dako na isda. Madagmit na nalikayan ini ni Tina kag sa wakas nakakuha na sya san lumot na pula.





Gindara nya ini gamit an iya baba kag naglangoy pahitaas. Sa iya pagbalik, naagihan nya an palad kag an lamprey na nakadikit sa isda na salmon.

Naagihan man nya an kurukabayo na pakadto pa la sa idarom san dagat.





Sa wakas, nakit-an nya an kapaw-an kag iya nabatyagan na hirayo na sya sa peligro.





Naabutan ni Tina na nagahulat na si Tata sa iya.

Pakakita sa iya insigida ini nagsiyak, “Pula na lumot, pula na lumot!”





Ginhatag ni Tina sa iya an pula na lumot kag nagsabi,

“Magustuhan kuntani nimo ina na pagkaon.” Pagtilaw pa la ni Tata, ginluwa man la nya dayon. “Kaibahan! Kalain san lasa!”





“Maayo na la kay nakakuha ako san handumanan hali sa hidarom san kadagatan.”

An nasabi ni Tina myentras malipay na ginakita an pink na tuway.





Taudtaod nabatian nya naman na nagasiyak si Tata myentras ginatukdo an sardinas na nagakaon san green na lusay. “Gusto ko man sana! Gusto ko man sana!”





Wakas





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Henche G. Canelas, Mary Grace V. Delos Santos and Mary Joy M. Romero and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Shanalyn Medina.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Si Tina kag an Pula na Lumot (Tuna and the Red Algae). 			 Author: Bothaina Orabi. 			 Illustrator: Bothaina Orabi.

		 			 Published by Asafeer, 			https://digitallibrary.io/en/books/details/1664 			 © Asafeer. 			Released under CC-BY-NC-SA-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-SA-4.0.



		 			For full terms of use and attribution, http://creativecommons.org/licenses/by-nc-sa/4.0/

		 			Contributing translators: Enrique Villasis, aimee rivera, Alma Lacson





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 31

Page 34

Page 37

Page 40

Page 43

Page 46

Page 49

Page 52

Page 55

Page 58

Page 61

Page 64

Page 67

Page 70

Page 73

Page 76

Page 79

Page 82

Page 85

Page 88

Page 89

Copyright





Guide


Cover

Start of Story





