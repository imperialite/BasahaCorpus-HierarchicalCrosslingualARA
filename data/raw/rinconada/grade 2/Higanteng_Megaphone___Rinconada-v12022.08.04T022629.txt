Higanteng Megaphone


Mut Somaly




Ung Keamesa and Mut Somaly





Kada gab-i, agko higanteng bayong na nanrarakop sa mga insekto. Pareyo a duag niya sa paraagakon na baktin.

Mapupula a mga mata niya arog ka kalayo.

Kapareyo man sa sibat a tuka niya. Nagpoporma sa makatatakot na annino a kanyang mga pakpak.





Nakatatakot a ngamin na insekto. Usad na aldow, nagbinaydan sira ngamin nganing magburu-bisara manungod ka problema.

“Kaipuwan tang apunan sa usad na maating

bola,” suhestiyon ni Riwit. “Diri! Dapat maggibo kita sa kalayo na pang-alow kanya,” sabi man ni Lukton.

“Kinding baka magkatutong adi interong

kaumman,” sabi man ni Ligwan.





Di sira nagkauyon ku mga solusyon.

Pag-uban-uban, nagkamang si Riwit paiyan sadto megaphone na natagak sadto raga. “Agko ko naisipan kin pauno tang mapagalin

su bayong,” sabi niya.





“Kaipuwan tang maggibo sa usad na bagay na mas maduag kaysa kadtong bayong. Pauno kitang magka-ibaiba tanganing makagibo

kita sa usad na maduag na korteng megaphone?

Kin ibubutang a pinag-ibaibang boses ta makagigibo kita sa usad na makusog na ribok. Makatatakot su bayong tapos miglupad na iya

kan parayo sadi!” paliwanag ni Riwit.





Tinnubod su ngamin na insekto ki Riwit.

Kinagab-iyan nag-ibaiba naman sira, tapos

naggibo sa usad na maduag na megaphone.

Tinnindog sadto talikuran su mga insekto na agko maduduag na awak saka makukusog na boses. Sadto man unaan su mga sasadit saka su

agko mga alangkaw na boses.





Innabot man nanggad su dakulong bayong.

Nagbirik-birik adi sadto kanda na nakapormang

megaphone. Biglang nakatakot su mga insekto

saka linnayog paiyan sa iba-ibang direksyon.

Nakarakop su maduag na bayong sa nagkakapirang insekto na pinanggab-iyan niya.





Ku sumunod na gab-i, nagtipon nanggad su mga

insekto. Sa oras na adto, nagpuon sirang

maggibo sa ribok. Kaya lang, buko sirang sabay-sabay. Linnusob

su bayong parani kanda, rinaot su porma nirang megaphone. Nagkauulog saka nakulgan su mga insekto.





Pagkatapos kadto, dakol kanda su naudaan na sa interes na umiba sa pagplano. Pinagdadara nanggad sira ngamin ni Riwit.

“Kin diri ta pupurbaran, ngamin kita matitigbak, di kamo makatakot!”





Nagka-uusad nanggad sira. “Nguwan, ulaton ninyo a senyal ko. Migsabi ako sa, Krek! Krek! Krek! Pagkatapos kan, sabay sabay kitang

migribok,” sabi ni Riwit.





Ku sumunod na gab-i, naglupad nanggad su higanteng bayong sadto baryo. Nabayad na naman niya su pormang megaphone sadto

dating lugar, pareyo ku usad na gab-i. Isi niya na sasadit sanang mga insekto a nagbibilog sa megaphone, kaya linnayog tulos iya diretso sadto.





Nagtao sa senyas si Riwit “Krek!” “Krek!”

“Krek!” Sabay- sabay na nagribok su mga

insekto, iyan sa higanteng halimaw.

“Tung, Tung! Ngong, Ngong! Ho, Ho!

Hmm, Hmm! Tung, Tung!

Ngong, Ngong! Ho, Ho! Hmm, Hmm!”





Nasindakan su dakulong bayong. Makulog sa talinga su ribok na ginibo nira kaya dali-dali iyang naglupad parayo.

Nangmuya-muya su mga insekto. “Nagibo ta! Nagibo tang magka-uusad!”





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Salvacion Magistrado, Franlie Ramos-Corporal, Sheila Loria, Marlene Laya, Estefanie Delloro, Rema Montes, and Marcia Calleja, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Jennifer Julianes.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Higanteng Megaphone (Giant Megaphone). 			 Author: Mut Somaly. 			 Illustrator: Ung Keamesa, Mut Somaly.

		 			 Published by The Asia Foundation - Let's Read, 			https://letsreadasia.org/ 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Shiela Mae Parco, Dulce Atian





Table of Contents


Page 1

Page 2

Page 3

Page 4

Page 5

Page 6

Page 14

Page 16

Page 18

Page 20

Page 22

Page 24

Page 25

Copyright





Guide


Cover

Start of Story





