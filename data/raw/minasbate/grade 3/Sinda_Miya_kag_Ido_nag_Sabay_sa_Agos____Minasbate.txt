Sinda Miya kag Ido nag Sabay sa Agos





Amo ini si Miya.





Amo ini si Ido.





Bag-o naman na aga. Si Miya kag Ido kay nag labas sainda mga panimalay.





Sabi ni Miya, " Maayo na aga, Ido!"

Pero an hitsura ni Ido kay gina piraw pa.

Sabi niya, "Maayo...na... a...ga...Miya..."





Gin hunga ni Miya si Ido nano kay kapoy-kapoy siya.

Sabi ni Ido, "Wara ako nakaturog kagab-i!"





Sabi ni Ido, "Naga handal ako san grabe.

Naga handal ako sa akon mga kaamigo.

Naga handal ako sa akon pamilya.

Naga handal ako sa eskwela."





Sabi ni Miya, "Makadto kita kan Palaka.

Basi aram niya nano an imo himoon para mag udong ka san imu paga-handal.





Naglakat pakadto sa suba sinda Miya kag Ido.

Didto nakita ninda si Palaka.





Wara san gina himo si Palaka.

Naga ingkod kag hangos lang.





Sabi ni Ido, "Ibahan an turog ko kay damo-damo ako san gina handalan.

Sa eskwela, an akon pamilya, kag mga kaamigo..."





Sabi ni Palaka, "Parehas kita san mga gina handalan.&nbsp;

Pero naga isip ako kag naga istorya san akon mga gina handalan pag adlaw,

para di na ako ma-istorbo sa gab-i."





Sabi ni Ido, "Maayo ina na ideya.

Pero mas gusto ko na mawara na lang dayon an akon mga gina handalan!"





Gin eksplekar ni Palaka kay Miya kag Ido na igwa pirmi san mga bagay na&nbsp;

harandalan.

Sabi niya, "An mga gina handal kay bagan tubig sa suba, maabot kag mahali."





Sabi ni Palaka, "Dili mo mababalyuan an imo mga gina handalan. Pwede mo balyuan kun pan o ka ma-hiwag sa imu mga gina handalan."





Dili nasabutan ni Ido kun nano an gina pasabot ni Palaka.

Tapos nagkuha si Palaka san dako na bato.





Sabi ni Palaka, "Kitaa ini na bato.

Mabug-at kag matibay an bato.

Gina tistingan mo kun pan o maging irog sini na bato."





Gin tapok ni Palaka an bato sa suba.





Tapos sabi niya, "An bato habo mag hiwag.

An bato gusto pabayaan an tubig.

Pero an tubig dili maudong.

Kaya an tubig sige san tama sa bato."





Sabi ni Ido, "Amu ina an nabatyagan ko kagab-i.

Tanan na akon gina handalan naga balik-balik."





Tapos,nagkuha si Palaka san gamay na parte san kahoy.

Sabi niya, "Tistingi maging irog sini na gamay na kahoy."

Gin tapok niya an kahoy pakadto sa tubig.





Sabi ni Palaka, "An kahoy kay magaan kag naga-bawog.

Naga lutaw."

Nakita ni Miya kag Ido kun pan o nag lutaw san hinay-hinay an kahoy sa tubig.

Samantala, an bato kay gina-atohan an tubig.





Sabi ni Palaka, " Gin-anod san suba an kahoy pababa, pero adto na sa matawhay na tubig.&nbsp;

Gin pabayaan lang san kahoy an iba na harandalan na mag agos."





Nasabutan na ni Ido na dapat niya pag-isipan kag pag-istoryahan an iya mga gina handalan kaysa iya atohan kag pabayaan ini.

Si ido kag Palaka kay nag lumpat sa tubig.





Kag nag lutaw sinda.

Nag lutaw sinda sa tubig.

Kag nag lutaw sinda sainda mga gina handalan.

Sabi ni Palaka, "Dili mo mauudong an imo paga handal, pero pwede ka mag-aram pan-o mag lutaw."





Kag si Miya?&nbsp;

Nag ingkod siya lapit sa suba.

Wara san gina himo.

Naga hangos lang.





Paaram, Miya.

Paaram, Ido.

Paaram, Palaka.

Paaram, mga handal.





Exercise ni Palaka

Mag ingkod kag hangos.

Ingkod.

Ipiyong an imo mata.

Mag hangos pasulod sa imo irong.

Mag hangos palabas sa imo baba.

Pokus sa imo paga hangos.

Nababatian mo an tunog san imo hangos?

Nababatyagan mo an malamig na hangin sa imo irong?

Nababatyagan mo an mainit na hangin sa imo baba?

Nababatyagan mo an pag-taas kag pag-baba sa imo tiyan?

Ilutaw mo pahalayo an imu mga gina handalan.

Pag nahahandal ka o stressed ka, pokus ka lang sa imo&nbsp;hangos.

Kay bulig ini para maka-relaks kag isip ka san maayo.

Tapos pwede ka maki-istoryahan sa usad na malalaoman na gurang.





Tungkol kanda Miya kag Ido

Sinda Miya kag Ido kay gin anak san 2002sa Wulanyilli (Ghana), sa blackboard san lokal na eskwelahan. Gin buligan ninda an mga bata sini na sitio na mag surat kag mag basa. An una na Miya kag Ido na mga libro kay gin print sa itom kag puti sa luma na xerox machine. Yana an mga libro san Miya kag Ido kay gin-translate sa damo na na mga lenggwahe. Gin buligan ninda an mga mata sa buong mundo na mag surat kag basa. Kag an istorya nag padayon na nag padayon. An Miya kag Ido na mga libro kay makakatawa kag madali basahon. Aramon lang an 200na mga istorya kag tunaan pag-basahon an mga libro.Para sa dagdag na kaaraman, bisitahon:www.cat-and-dog.org





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Sinda Miya kag Ido nag Sabay sa Agos (Cat and Dog Go With the Flow). 			 Author: René Leisink. 			 Illustrator: René Leisink.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Kristine Angela Lorque





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Page 23

Page 24

Page 25

Page 26

Page 27

Page 28

Page 29

Page 31

Copyright





Guide


Cover

Start of Story





