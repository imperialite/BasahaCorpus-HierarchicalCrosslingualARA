Nagayuhum na si Pepe


Aye Nyein Moe




Si Thu Swe





May sakit nga Human Immunodeficiency Virus

ukon HIV si Pepe.





Wala nagayuhum si Pepe.





Ang makapalipay lang kay Pepe amo ang pagtan-aw lang sing matahum nga mga magic ni Pipo. Si Pipo lang ang baganihan ni Pepe.





Bisan gusto ni Pepe maghampang, wala sia nagahampang. Wala man sia nagayuhum.





Indi niya gusto maghampang sa iban. Luyag lang niya magtan-aw sang magic ni Pipo sa TV.





Kon nagakaon sia nga nagaisahanon sa eskwelahan, wala sia nagayuhum.





Kon magpauli halin sa eskwelahan si Pepe, wala gid sia nagaistorya sa iya mga kaeskwela.

Wala nagayuhum si Pepe.





Ang magician lang nga si Pipo ang iya ginahatagan importansya.





Malawig nga tinion nga masinulub-on lang si Pepe. Nagniwang sia kag nangin masakiton. Indi na sia makakadto sa eskwelahan. Wala nagayuhum si Pepe.





Natalupangdan sang mga abyan ni Pepe nga sanday Susan kag Kent nga nagalala sia.

Nangita sila sang mga pamaagi nga mabuligan sia.





Gindala nanday Susan kag Kent si Dr. Moreno sa balay ni Pepe. Sa gihapon, si Pepe nagatan-aw sang magic show ni Pipo.





“Ay, gusto mo sang magic ni Pipo? Kon mag-ayo na ang imo pamatyag, dal-on ko ikaw kag patan-awon sang iya nga magic show,” hambal ni Dr. Moreno.

Nalangkag si Pepe kag nagsiling, “Matuod? Kon amo sina, luyag ko nga magbaskog gilayon!”





“Kon gusto mo nga manumbalik ang imo kusog, kinahanglan imnon mo ang imo bulong adlaw-adlaw.”





“Magpahuway ka sing maayo.”





“Magkaon ka sing masustansya nga mga pagkaon agud may kapagsik ka sa paghampang upod ang imo mga abyan.”





Ginpati ni Pepe si Dr. Moreno. Madasig nga nag-ayo ang iya pamatyag. Gintuman ni Dr. Moreno ang iya promisa nga patan-awon sia sang magic show ni Pipo. Ang adlaw nga ato, amo man ang adlaw sang World AIDS Day.





Sa palagua-on, nagpundo si Pipo kag naghambal, “Mga abyan, luyag ko ipahibalo sa inyo nga may sakit ako nga HIV. Ginasugid ko ini tungod indi ko luyag nga likawan ninyo ang mga tawo nga may HIV ukon AIDS. Kamo nga may mga HIV ukon AIDS, indi kamo manago. Magpakabakod kamo, mangin malipayon, kag atipana ninyo ang inyo kaugalingon kag ang iban.”

Nakibot si Pepe.





Sa una nga tion, nagyuhum si Pepe.





Nangisog si Pepe nga atipanon ang iya kaugalingon kag mangin malipayon sa iya kabuhi.

Sunod nga adlaw, naghampang si Pepe upod sa iya mga abyan. Malipayon sia kaupod sanday Susan kag Kent. Tanan sila nagayuhum na subong.





Mahimo maghatag sang kahadlok kag pagkahangawa sa aton tanan ang HIV kag AIDS. Ang HIV isa ka virus nga mahimo mangin AIDS kon indi mahatagan sing husto nga bulong kag pagtamod. Ang mga tawo nga nagakabuhi nga may amo sini nga chronic disease ang mahimo makabatyag sang depresyon kag pagkadula sang gana kaangay ni Pepe.

Kinahanglan nga matun-an naton ang nahanungod sa HIV kag AIDS, kag kon paano kita makabulig sa mga nagakinahanglan sang aton suporta. Sa dugang nga impormasyon, mahimo magkonsulta sa mga eskperto kag doktor nga malapit sa inyo.





Mga Pamangkot:

1. Ngaa wala nagayuhum si Pepe?

2. Ano ang ginlaygay ni Dr. Moreno kay Pepe para manumbalik ang iya kabaskog?

3. Ngaa nagayuhum na subong si Pepe?

4. Nakaagi ka man bala masakit? Ano ang

imo ginhimo?

5. Paano mo ginbuligan ang imo mga abyan nga may sakit?





Ang libro nga ini nahuman bangud sa "Book Development Workshop" sa pagpakighimbon sang Third Story Project nagahimo sang mga libro para sa mga bata sa lenggwahe nga Burmese kag iban pa nga mga lenggwahe sa Myanmar agud ipanagtag sing libra sa mga bata nga nagapuyo sa Myanmar. Ang mga istorya ang ginsulat kag ginlaragway sang mga eksperto sa Myanmar para sa mga saga-Myanmar nga manugbasa, kag nagatuhoy sang mga problema sa paghidaet, paghangop, pagkatuhay, sari, kahimtangan sang palibot, kag mga kinamataraong sang kabataan.





This book was adapted as part of the ABC+: Advancing Basic Education in the Philippines project.

ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, DepEd Regional Office VI, Celestino S. Dalumpines IV, EPS-Filipino & MTB-MLE Regional Focal Person, Dymphna Liezel G. Jocson, PSDS, SDO Iloilo City, Arthur J. Cotimo, EPS-LRMS, SDO Guimaras, Micron Rey Fuego, Master Teacher II, SDO Iloilo City, Juvy Baranda, Principal II, SDO Capiz City, and Lilibeth Larupay, EPS, SDO Iloilo, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Nagayuhum na si Pepe (Phoe Tar Lay Is Smiling Now). 			 Author: Aye Nyein Moe. 			 Illustrator: Si Thu Swe. 			 Editor: Thant Zin Soe.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2020. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Daisy Rosano, Orland Solis





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 24

Page 26

Page 28

Page 30

Page 32

Page 34

Page 36

Page 38

Page 40

Page 42

Page 44

Page 46

Copyright





Guide


Cover

Start of Story





