A Prinsipe saka a Tigreng si Imaw


Wulan Mulya Pratiwi




Evi Shelvia





Ginibuwan ku mga gwardya su prinsipe sa bola na gibo sa dawon na abaka.

Sinurat nira su bilang ku mga dawon sadto raga kaabay ku bola.

“Gusto ko sa mas dakulong bolang abaka!” siyak ku prinsipe.

“Baydon mo ading numero! Kaipuwan ta sa manangribo…milyones… saka mas dakol pa!” “Kindi ginamit ta na su ngamin na mga

lumbod na dawon, nabobotan na prinsipe.

A magurang na dawon malakalupok. Diri ta na adto pwedeng gibuwon na bola,” sabi ku usad na gwardya.

“Agina na! mag-anap kamo sadto kadlagan!” tugal ku prinsipe kanda.

“Kindi nabobotan na prinsipe, si Imaw na hadi sa kadlagan, naka-istar sadto,” sabi man ku usad na gwardya.

“Takot kaming umiyan sadto.”





“Sige, ako na sana mag-anap. Diri ako takot,” udit na sabi ni Prinsipe.

Nag-iyan iya sadto kadlagan. Nagsunod man kanya su mga gwardya, mga takot. Nag-anap su prinsipe sa palibot sa perpektong dawon. Kindi biglang…





Raar!





“Ala! Ta an si Imaw na hadi sa kadlagan!” siyak ku ngamin na gwardya. Makaskas sirang nagdaralagan sa abot ku kaya nira.





Nasuway su prinsipe sadto mga gwardya. Diri niya namangno, sige nasana niya pabitnga sadto kadlagan. Uno kaya a gigibuwon niya? Dawa sari iya magdalagan, pirmi iyang nababangga sadto tigre!





Sa wakas, bagana naparayo na iya sadto tigre. Kindi sari a agyan paiyan sadto baloy?





Ala! Ta an na naman su tigre!





Pangala, agko namangno si Prinsipe. Pigpupugulan iya ni tigre sa pag-iyan sa usad na direksyon. Diri man gayud iya kukulgan. Pinapabayad kaya ni Tigre ki prinsipe a agyan paiyan sadto baloy niya?





Baka gusto sana niyang tumabang.





Namangno ku prinsipe su mga ubak sa rambutan na magkarilinya sa aagyan.

Para kaya adi kanya? Natatakot pa nanggad su prinsipe kindi sinundan pa nanggad niya su mga nakarilinyang ubak sa rambutan. Maluway…pinakamaluway.





Sa kada mauda su prinsipe, tinatawan iya sa bagong pananda ku tigre.





Sa wakas, naabot mananggayod ku prinsipe su lugar nira. Nakabalik mananggad iya sa baloy nira. “Raaar!” siyak ku tigre galin sa kadlagan. Pag-aalangan ku prinsipe. Adtong siyak nagpapamati na su tigre nakukulgan.





Nagbalik su prinsipe sadto kadlagan. Nakulong su tigre!





Tinabangan ku tigre su prinsipe. Kaya, nguwan amo man panawon ku prinsipe na tabangan su tigre.





Narungog man ko hadi su siyak ku tigre. Nag-iyan iya saka su mga gwardya

sadto kadlagan. “Diri ninyo iya kulgan, Papa!” nagbuburang sabi ni prinsipe. “Tinabangan ako kading tigre.”





Nabigla su hadi, kindi grabe pasalamat niya ki tigre. Sabi niya, “A mga tawo saka tigre kaipuwan magrespetuwan sa kada usad. Iniligtas kading tigreng adi a igin ko. Kaya poon nguwan, uda na migkulog sa mga tigre saka diri man kita nira kukulgan.”





Pahina para sa Karapatang-ari





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Belen Pili, Riema Yocampo, Vilma Cangayo, Madonna Monte, and Emerlina Antioquia, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Elena Cortez.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			A Prinsipe saka a Tigreng si Imaw (The Prince and the Tiger). 			 Author: Wulan Mulya Pratiwi. 			 Illustrator: Evi Shelvia. 			 Editor: Sofie Dewayani, Eva Y. Nukman.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Maria Teresa Septimo, Kent Patrick De Lima, JOHN REYNOLD BRIOSO





Table of Contents


Page 1

Page 2

Page 3

Page 3

Page 4

Page 5

Page 19

Page 22

Page 25

Page 28

Page 31

Page 34

Page 35

Page 40

Page 43

Page 44

Page 47

Page 51

Page 53

Copyright





Guide


Cover

Start of Story





