Si Bon kag Butter


Phạm Thị Thu Trang




Phạm Thị Thu Trang





Bakasyon na si Bon! Gin-agda niya magkanam an iya Mama pero damo ini san ginatrabaho. Ginsabihan siya na agdahon niya an iya Papa.





Ginkadto ni Bon an iya Papa. "Papa! Makanam kita san bola?"





Nagpahabo an iya Papa. Makadto pan-o siya sa trabaho. Pero may iba na naisip si Papa.





Ginhatagan niya si Bon san usad ka-bag na balloon. Kag naghali na an iya Papa.





Nakita ni Bon an iya Ate Su. Nagagunting ini para sa karaon sa inda klase. Ginhatagan niya si Bon san pira kapidaso na papel. Ginsabihan niya ini na maghimo san mga eroplano.





Nabadli si Bon. Tanan may ginahimo kag habo makikanam sa iya.





Kaya nagkadto si Bon sa natad. Nakikanam siya kan Butter na usad na pikoy.





Ginkita ni Butter si Bon. Ginkita man ni Bon si Butter. Nagkaigwa san ideya si Bon.





Igwa siya san mga lobo. Igwa siya san papel. Nagtuna na maghimo si Bon. Naggunting kag nagdikit siya. Naggunting kag nagdikit siya. Pira kaadlaw ini ginhimo ni Bon.





Sa wakas, Sabado na. Tanan nasa balay. Gin-agda ni Bon an iya pamilya sa usad na handaan. Dili pa man birthday ni Bon. Para kanin-o idto na handaan?





Naghiyom lang si Bon. Gin-agda niya an iya pamilya na magsunod sa iya.





Naglumpat-lumpat si Bon sa kalipay. Masurusadya siya na ginbarita sa iya pamilya na birthday sugad ni Butter.





Ginhatagan ni Papa si Butter san puzzle. Ginhatagan man siya ni Su san kendi. Naghimo man si Mama san cake.





Nagtiripon an tanan na pamilya. Tanan sinda urupod magkanam. Malipay na Birthday, Butter!





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			Bon and Butter, Author: Phạm Thị Thu Trang. Illustrator: Phạm Thị Thu Trang.

Published by Room to Read, https://storyweaver.org.in/stories/31278-sinh-nhat-bo © Room to Read. Released under CC-BY-4.0.

This work is a modified version of the original story. © The Asia Foundation, 2021. Some rights reserved. Released under CC-BY-4.0.

For full terms of use and attribution, http://creativecommons.org/licenses/by/4.0/

Contributing translators: Enrique Villasis, Raiza Padasas, Maiden Mingoy, France katrina Basical, and Emma Cajurao





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Copyright





Guide


Cover

Start of Story





