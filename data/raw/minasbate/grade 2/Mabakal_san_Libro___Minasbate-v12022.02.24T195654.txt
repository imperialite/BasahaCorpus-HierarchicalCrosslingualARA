Mabakal san Libro


Rukmini Banerji




Santosh Pujari





Usad na adlaw, naghatag san kwarta si Lolo sa akon kag sa akon manghod na lalaki.

"Magbakal kamo san libro," sabi niya.

Malipay-lipay kami. Parehas kami na ila an pagabasa.





Mahali ba kita sugad o taod-taod na lang?

Mahali ba kita yana na adlaw o buwas na lang?

Napagkausadan namon na maghali dayon.





Makadto ba kita sa dako na merkado? Makadto ba kita sa dyotay na tindahan?

Makadto ba kita na kaupod an iba? Makadto ba kita na kita lang?

Napagkausadan namon na magkadto sa dyotay na tindahan na kami la na duha.





Gurugusto namon an dyutay na tindahan na ini. Maski dyutay lang ini damo man san





	mapipilian.





	 Paborito man kami san parabantay didi. Permi niya kami ginabuligan na makapili san mga





	 matahom na mga libro.





Mabakal ba ako san libro na damo san retrato?

Mabakal ba ako san libro na damo san istorya?

Mabakal ba ako san manipis na libro?

Dili ako nakadesisyon san akon babakalon.





Dili po namon aram an libro na amon babakalon. Naghiyom an tindero sa amon, " Okey lang ina, umupod kamo sa akon, "sabi nya. "Ini na mga libro an manungod sa mga hayop, idto naman an mga libro manungod sa makina. An mga libro na banda didto manungod sa gyera. Kuhaa an gusto nyo na libro."





Nagkuha ako san para sa akon kag amo man an akon manghod.

Nag-ingkod ako sa salog kag sya man sa ingkudan.

Padayon kami na nagbasa, nagbasa kag nagbasa.





Napakapuyo san patalibod. Wara ka san mabatian ni usad na ribok.

Dili namon nariparuhan na duha na gali ka oras an nagligad.

Sa kadugayan san pagabasa, naarman na namon kun nano an libro na amon babakalon!





Nakahiyom sa amon an nagabantay. Nagkuha ako san madakmol na libro na igwa san damo na istorya. Nagkuha man an manghod ko na lalaki san usad na dako na libro na damo san retrato.

Nagdalagan kami pauli kanda lolo. Nagsakat kami sa turugan nya. Ginbutang nya an iya butkon sa amon kag pagkatapos nagbasa, nagbasa kag nagbasa naman kami.





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			Going to Buy a Book, Author: Rukmini Banerji. Illustrator: Santosh Pujari.

Published by Pratham Books, https://storyweaver.org.in/stories/758-going-to-buy-a-book © Pratham Books. Released under CC-BY-4.0.

This work is a modified version of the original story. © The Asia Foundation, 2021. Some rights reserved. Released under CC-BY-4.0.

For full terms of use and attribution, http://creativecommons.org/licenses/by/4.0/

Contributing translators: Enrique Villasis, marlin ocsing, Shirley Titong, and marichu tan





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Copyright





Guide


Cover

Start of Story





