Ako Isara Ka Kuneho





Isara ka adlaw, naguwa si Kuneho para magpanaw-panaw. Sa aragyan nakakita tana kang isara ka amu. “Ano ikaw?” pamangkut kang amu. “Ako isara ka kuneho,” ana nga sabat.





Nagkadlaw ang amu sa sabat kang kuneho. “Daw bukun man ikaw kuneho lantawon. Pamatyag ko ikaw sangka amu man pareho kanakon tungud pareho kita nga kolor kaki.”





Naglibug ang ulo ni Kuneho. Dayun nakakita tana kang bising. “Masaka kita sa puno kag magsipal,” hambal kang bising. “Ang mga kuneho wara nagasaka sa mga puno,” sabat ni Kuneho.





“Pero kaki ikaw pareho kang bising,” kadlaw kang bising. Nagpadayun sa pagpanaw si Kuneho.





Dayun nasug-alaw ni Kuneho ang balabaw. Pareho kang iba, wara man nagpati ang balabaw nga si Kuneho isara gid man ka kuneho. “Pero ang akon mga talinga kag kahig ana kang kuneho,” hambal ni Kuneho.





“Kaki ang imo kolor,” hambal kang balabaw. “Isara ikaw ka balabaw. Hindi ikaw magbutig kanakon”. Gintago ni Kuneho ang ana uyahon para hindi makita kang balabaw ng anang mga luha. Ayhan husto ang balabaw. Ayhan hindi run gid man tana isara ka kuneho.





Marapit sa punta kang aragyan, nakita ni Kuneho ang mal-am nga karatongan. Ang karatongan tama run ka mal-am nga kinahanglan na maggamit kang tungkod para makapanaw.





Ginparapitan ni Kuneho ang karatongan. “Tiyo ko nga Karatongan, tama run kanimo ka kuri pareho ka bao.” “Huod, Kuneho,”hambal kang karatongan, “Mal-am run ako kag makuri.”





“Gintawag mo ako nga Kuneho! Paano mo naman-an nga ako isara ka kuneho?” pamangkot ni Kuneho. “Bisan pa nga makuri ako, ako isara man gihapon ka karatongan,” hambal kang karatongan. “Kag bisan ikaw kolor kaki, ikaw isara man gihapon ka kuneho.”





Nanguyakoy si Kuneho sa nabatyagan nga kalipay. Ginpusdak-pusdak na ang anang kahig sa lupa. Isara tana ka kuneho. Man-an na gid ria halin kauna.





Mga pamangkot:&nbsp;

1. Wanhaw nga ginkadlawan nanday amo, bising kag balabaw si Kuneho?&nbsp;

2. Wanhaw nga naghibi si Kuneho?&nbsp;

3. Ano ang ginhambal kang karatongan kay Kuneho?&nbsp;

4. Magpanaysayun parte sa mga kuneho nga inyo run nakita.





.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ako Isara Ka Kuneho (I am a Rabbit). 			 Author: Ye Min Kyaw. 			 Illustrator: Haru (AKZ). 			 Editor: Soe Moe Thu.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: ALMEDA NIETES





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Copyright





Guide


Cover

Start of Story





