Mensayi sa Baybay





Ineenganyo ku Kagsurat, Ilustrador saka CANVAS ana pag hiras kading libro saka pagkasurat sa lokal na bibisaranon, alagad pinakikiusip na diri pagbaguwon ana mga ladawan. Mabalos.





Nakaistar si Miguel arani sa dagat. Gusto niya sa maray a dagat.





Usad na aldow, nakabayad siya kin mga nagkapirang magagayon na isura na nagkakatirigbak sadto pangpang. Sinabiyan siya ni mama niya na su mga ati galin sa kumpanya ku minahan nagsusulog paiyan sa salog saka nagdidiretso sadto dagat.





"Siisay raw po a puyding magpapundo sa kanda?" unga ni Miguel. "Ika," sabi ni mama niya. "Ako po?" "Nasa kanato uyan pirmi," sabi ni mama niya. "Magpadara ika kin mensayi."





Kinnuko kin istik si Miguel saka nagsurat kin mensayi sa baybay: S.O.S.&nbsp;"Save Our Seas,"&nbsp;sambit ni Miguel sa sadiri niya.





Pangala inambalos kin alon su tigsurat niya. Napura. Nauda.





Pauro-otrong sinurat ni Miguel su kaniyang mensayi. Sinurat niya adto gamit su lato.





Sinurat man niya su mensayi gamit su mga pusang buskay.





Pauro-otro man nanggad na inaambalos kin alon su kanyang mensayi.





"Uda man baga adi serbi. Uda na makababayad kading mensayi ko," sambit ni Miguel sabay angos kin ararom. "Porbaran mo man diyaday," pagkumbensir ni mama niya. "Mangadyi ika, diri pakasibot saka mag-ulat sana. Mig-abot a panawon na agko makababayad ka kanimong mensayi saka migbago a ngamin."





Diri man nanggad nag-uban, agko tulos nagpundong awtong kolor itom saka enterong makintab sadto mismong atubangan ku baloy nira. Darwang lalaki a tulos na nagbaba. Nakasupong sira kin salming saka naka-Amerikana.





"Puro pirming nababayad ku presidente ku minahan su mensayi na sinusurat mo sa baybay kada ramrag kun siya nagpapalayog ku kaniyang eroplano," sabi ku usad na lalaki. "Pinaiyan niya kami sadi para isiyon kun uno ibig sabiwon ka S.O.S."





"Sabiyan ninyo a kaninyong presidente na a ibig sabiwon ka S.O.S.,&nbsp;Save Our Seas," sabi ni Miguel. "Pakisabiyan man siya na pumundo na sa pag-apon kin ati na galin sa kaninyong minahan na nagsusulog sa salog."





Usad na aldow, pinabayad ku mama ni Miguel su pamayo ku bareta sa diyaryo: NAINTINDIYAN KU KUMPANYA KIN MINAHAN SU MENSAYI. PAG-APON KIN ATI SA SALOG IPUPUNDO.





Sobrang namuya si Miguel. Nagdalagan siya paiyan sadto pangpang ku dagat saka nag-anap sa istik. Nagsurat siya kin bagong mensayi sa baybay: DIOS MABALOS





Inambalos man nanggad ku alon su kaniyang sinurat. Napura. Nauda. Dinara su mensayi sa ararayong lugar.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Mensayi sa Baybay (Message in the Sand). 			 Author: Charmaine Aserappa. 			 Illustrator: Roel Obemio.

		 			 Published by , 			http://www.canvas.ph/art-and-stories/message-in-the-sand 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: Ejay Barcinilla, Quintin Atienza



		 			Narrator: Brendan Boland





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 17

Page 17

Page 18

Page 18

Page 19

Page 19

Copyright





Guide


Cover

Start of Story





