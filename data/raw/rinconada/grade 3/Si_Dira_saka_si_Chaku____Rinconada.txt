Si Dira saka si Chaku





Nag rarabong si Dira saka su ngod niyang kauriyan na si Chaku manungod sa ngayamnan na elepante. Si Dira amo kagsadiri kadtong ngayamnan. Sinilyakan saka dinuyong&nbsp; niya si Chaku,"Isulit mo yan kanako!"





Pinag ungtan ni mama niya si Dira, “Dira, dapat makatuod ikang magpa uram sa ngod mo.” Si Dira nagdadabog na nag loog sadto kwarto niya, nagpanik sadto turugan saka nag tawob ku kumot. Nakaturog na sana iya sa kaungtan.&nbsp;





Napagmata iyang amay pagkaramrag, alagad uda na ibang tawo sadto baloy nira. Binaoy niya si mama saka ngod niya kunding uda basang nagsisimbag.&nbsp;





Iniyanan ni Dira su kwarto ni Chaku. Nariparo niya su malaka dakul na mga ngayamnan sadto, arog ku mga bola saka awto. Agko pa ngani mag libro! Agko pa ngani si Chaku bagong sapatos. Samantalang su sapatos ni Dira manga luma. Kin si Chaku malaka dakol na gamit, ngata pa kaipuwan na ipasubli ni Dira su ngayamnan na elepante?





&nbsp;Naisipan ni Dira na magdulag. Bigla na sanang nagluwasan su mga elepante, galin sa kin sari. Diri niya maunaan su mga elepante. Imbes na maka dulag, naka iyan iya sadto tingngo ku elepante, saka naka baribad sadto likod ku ayop.&nbsp;





Naki ngayamon si Dira ku manga elepante. Pagkatapos sa pirang oras, naturakan niya si Chaku na nakalowod sa irarom ku kawoy.





Pagka uban uban, nag sugod ki Chaku su usad sa manga elepante. Nag lukso si Chaku pangala sige sige na su dalagan.





“Chaku! Chaku!” Iyak ni Dira. “Magpanik ika sa kawoy!”

Padagos na nagsugod su manga elepante. Bagudbod nang nagpanik si Chaku sa pinaka araning kawoy. Nag aangos iya sa maray. “Dira!” baoy ni Chaku. “Ngod ko! Tabangi man po ako!”&nbsp;





“Kabisaranon mo man tabi a barkada mo na diri pagkulgan a sadit kong ngod,” Paki usip ni Dira ku elepante niya. Kinding su usad na elepante nag ngosngos sana.





Binutong ku ungot na elepante su mga dawon sadto kawoy. Binutong niya sa malangkusog su mga sanga, pinupurbaran niyang maka apon si Chaku galin sadto kawoy. Uno raw kin maabot ni Dira su ngod niya sa tamang oras?





Naglukso si Dira galin sadto likod ku elepante paiyan sadto kawoy. Nagpanik iya sadto sanga kin isari si Chaku. “Aboton mo a kamot ko!” pagtuturo ni Dira





Uno man raw adto ta kin kuno man lugod na abot na ni Chaku su kamot ni Dira, saka man lugod nabulnot si Dira ku elepante galin sadto sanga. Pangala, inapon ku elepante si Dira sadto raga!





“Mama! Tabangi man po kami!” Iyak ku darwang igin.





Narungog ni Dira su boses ni mama niya, “Diri kamo makatakot.” Sabi ni mama niya. Ginakos si Dira ki mama niya, “Pinangom-om kaya kamo.” Narungog ni Chaku su manga iyak kaya nag dalagan iya paiyan sadto kwarto ni Dira. “Gusto mong mangayamon udmang ramrag?” unga ni Chaku. “Amo,” nagtawa si Dira. “Pwede kitang mangayamon ku ngayamnan kong elepante.”&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Si Dira saka si Chaku (Dira and Chaku). 			 Author: Hellen Kimaro. 			 Illustrator: Godwin Chipenya, John William.

		 			 Published by , 			https://storyweaver.org.in/stories/32404-hadithi-ya-dira-na-tembo 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: ma. leonora bregala





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Copyright





Guide


Cover

Start of Story





