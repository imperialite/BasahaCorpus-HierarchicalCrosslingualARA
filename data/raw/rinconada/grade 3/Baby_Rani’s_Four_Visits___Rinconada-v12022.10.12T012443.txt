Baby Rani’s Four Visits


UNICEF





Sadit na igin na babayi si Meena na nakaistar sa kanayunan kaiba mga kag-igin niya, lola, kuya niyang si Raju, pati na nakababatang ngod niyang babayi na si Rani. Best friend man niyang loro si Mithu.

Sa ngamin, paryo si Meena ka ibang igin na babaying bisto ninyo. Mabinarkada pero di iya masusupog magkaraunga.

Ibanan si Meena sa kanyang mga pagtawa, pagpanik sa mga kawoy, pagparaunga, solusyunan mga problema, tsaka pagpabayad kanimo ngamin na bagay na kayang gibon ka sadit na igin na babayi sa kanyang mga adventure.





Hello! Ako si Meena. Amo di ngod kong lalaki na si Raju, nakababatang ngod na babayi na si Rani, tapos si Mithu na loro ko. Tungkol ading istorya kung pauno namo tinabangan si Rani magduag na malusog tsaka arayo sa kin uno man na ilang.





Ku sadit na igin pa si Rani, su teacher namo nag-istorya tungkol sa pagbabakuna. Pinoprotektahan kadi mga igin laban sa mga delikadong ilang. An mga igin kaipuwan magpabakunang upat na beses sa unang taon ka buway nira.





Dinara namo si Rani sadto health center ku six weeks old iya para sa unang pagpabakuna niya.





Diri nagustuhan ni Rani su pag-ineksyon, pero naging okay man iya pakauban-uban. Pinangisi namo iya ni Mithu.





Tinawan si Mama sa special card ku health worker. Sadi mababayad a rekord ka pagpabakuna ni Rani. Dapat namong itago adi sa safe na lugar. Kaipuwan adi ni Rani kapag mig-iskwela na iya.





Pag-uli namo sa baloy, naggibo man ako sa card para sa pagpabakuna ki Rani. Nguwan, machecheck ko na ngamin na bakuna niya.





Pagkauban-uban ku aldow na an, nagkalagnat si Rani tapos makulog man su tiil niya. Pwede kuno ading mangyari tapos normal man daw sabi ku health worker.





Paglipas sa usad na bulan, dinara namo si Rani para sa pangarwang bisita. Nguwan, diri iya nagtangis.





Pagkasunod na bulan, naguudo-udo si Rani. Laka-importante pa man na mabakunahan a igin sa tamang oras sabi ni Mama, kaya dinara na namo si Rani sadto health center.





Ku nine months old si Rani, iniyan namo nanggad iya para sa uring pagpabakuna. Parapatawa si Rani. Binutong niya su urong ku health worker.





Naggibo ko sa kanta tungkol ki Rani. Pwede mo bang itutturo adi sa pamilya tapos mga barkada mo?

Kaipuwan ni baby sa upat na bisita.

1-2-3-4!

Kapag uda upat na bisita, delikado iya.

Magiyan sa unom na semana, tapos tulo pa!

Darawon iya upat na beses.

Di lingawan a petsa!





Amo na di su kard na ginibo ko ki Rani. Minarkahan ko a kard kada iyan niya para magpabakuna.. Agko ba baby sa pamilya ninyo? Kaya mo bang maggibo sa kard tas icheck mo kung na bakunahan su baby sa tamang oras?





The Meena Communication Initiative was launched by UNICEF in the 1990sin an effort to impart important messages on gender, child rights, education, protection and development and to inspire girls, their families and communities across South Asia through animated films, comic books and radio series, among other products.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Baby Rani’s Four Visits. 			 Author: UNICEF. 			 Illustrator: .

		 			 Published by UNICEF, 			#_url_# 			 © UNICEF. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2022. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Carl Anthony Gorgonia





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Copyright





Guide


Cover

Start of Story





