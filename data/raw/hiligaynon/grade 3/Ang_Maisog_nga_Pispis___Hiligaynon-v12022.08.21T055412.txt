Ang Maisog nga Pispis


Choeurn Kim Heng




Chann Samphors





Sang una nga panahon samtang nagapangisda si Lolo Paking sa suba, nakita niya ang isa ka duag-balangaw nga itlog sa pangpang. Ini may duag kaangay sang balangaw.

Ginkuha niya ini kag gindala pauli sa ila balay.





Wala nagdugay, naggwa ang duag-balangaw nga pispis halin sa makatilingala nga itlog.





Ginsagod sing maayo ni Lolo Paking ang pispis nga padayon nga nagatahum kada adlaw.





Ginpalangga sang mga pumuluyo ang pispis kag ginhingalanan nila ini nga Beauty. Palangga man sang pispis ang mga pumuluyo. Masami niya nga ginapangitaan sang kahoy nga inuggatong ang mga pumuluyo.

Nagahampang man ini sa kabataan.





Sang tag-ilinit, nangin mas mapaang pa gid ang panahon. Isa ka daku kag nagadabadaba nga kalayo ang naghatag kahadlok sa ila baryo. Sang nakita ni Beauty ang aso, gilayon ini nga naglupad padulong sa kalayo agud magbulig.





Madamo sa mga pumuluyo ang naghimakas nga makatabok sa suba agud makapalagyo. Ang iban nagpabilin agud magbulig sa pagpalong sang kalayo. Naglibot si Beauty sa bug-os nga baryo agud pangitaon si Lolo Paking. Apang wala niya sia makit-an.





Dayon, natalupangdan ni Beauty ang kabataan nga napalibutan sang aso kag kalayo. Nagakinahanglan sila sang bulig!





Wala sing pagpangduhaduha nga gindagit ni Beauty ang bata nga babaye sa wheelchair kag naglupad sa kahawaan. Samtang nagapalagyo sila sa kalayo, nakita ni Beauty si Lolo Paking nga napalibutan man sang kalayo.





Matapos nga gindala ni Beauty ang bata nga babaye sa lugar nga luwas sa peligro, ginkapoy na sia kag nasiraban pa gali ang iya pakpak. Nagpakitluoy ang mga pumuluyo nga indi na sia magbalik didto, pero pursigido si Beauty nga salbaron si Lolo Paking.





Sa iya paglupad sa kalayo nga nagsirab sa iya matahum nga ikog, nakita niya si Lolo Paking kag naghugpa sia malapit sa iya.





Nagtaklas si Lolo Paking sa likod ni Beauty kag naglupad na sila.





Sang nakaluwas na sila, ginbasyahan sang tubig ang pakpak ni Beauty sang mga pumuluyo. Wala man napilasan ang pispis, ugaling nasamad sang kalayo ang iya matahum nga pakpak.





Nabalaka si Beauty nga basi wala na sang magapalangga sa iya bangud nadula na ang iya duag-balangaw nga mga pakpak.





Apang gintatap sing maayo sang mga pumuluyo si Beauty, kag ginahatagan sia sang pagkaon agud magbalik ang iya kabaskog. Madasig nga nagbalik ang iya maayong lawas.





Sang handa na si Beauty maglupad liwat, ang tanan nga pumuluyo naghilinugyaw para sa iya. Ginhatagan sia sing matahum nga pula nga panwelo bilang pasalamat sa iya kaisog sa tion sang sunog.





Ginhatagan man sia sing bag-o nga ngalan. Sia na subong si 'Brave'!





Maalwan nga ginsuportahan sang SMART.





This book was adapted as part of the ABC+: Advancing Basic Education in the Philippines project.

ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, DepEd Regional Office VI, Celestino S. Dalumpines IV, EPS-Filipino & MTB-MLE Regional Focal Person, Dymphna Liezel G. Jocson, PSDS, SDO Iloilo City, Arthur J. Cotimo, EPS-LRMS, SDO Guimaras, Micron Rey Fuego, Master Teacher II, SDO Iloilo City, Juvy Baranda, Principal II, SDO Capiz City, and Lilibeth Larupay, EPS, SDO Iloilo, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Maisog nga Pispis (Brave Bird). 			 Author: Choeurn Kim Heng. 			 Illustrator: Chann Samphors.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2020. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Daisy Rosano, Aileen Mijares, Orland Solis





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Copyright





Guide


Cover

Start of Story





