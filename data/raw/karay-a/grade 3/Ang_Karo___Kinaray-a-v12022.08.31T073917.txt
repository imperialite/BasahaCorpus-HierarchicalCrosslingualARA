Ang Karo


Maria Angela R. Alvea




John Leonard Cuizon





“Rona, bangon run dyan!” panawag ni Nanay na.

“Himus run hay mabisita kita kay Lola mo,” hambal ni Tatay na.

Nanimuron si Rona. “Indi lang ako magtawas. Kurulbaan magsakay sa karo.”

“Abaw, Rona! Kinahanglan mo magtawas. Ikaw gani ang gusto makita ni Lola mo,” hambal ni Nanay na.

“Pamahaw run kag buligi ako ka himus ka atun dararhun.”





Napiritan magbangon si Rona. “Sa diin dararhun natun, Nanay?”

“Rugto sa lamesa,” sabat ni Nanay na. Ginbuligan ni Rona si Nanay na maghimus ka mga dararhun nga isulud sa alat: sangka gamay nga kaldero kang kan-un, darwa ka asul nga baso, tatlo ka bilog nga puti nga pinggan, apat ka daragkul nga tilapya, kag lima ka mapula nga kamatis.

“Pangga, handa run ang karo,” hambal kang tatay ni Rona sa ana nga nanay.

“Rona, dali run,” panawag ni Tatay na.





Nagakubakuba ang dughan ni Rona samtang nagasaka sa karo, basi mahulog tana. Basi magbaliskad ang karo kag mapilpilan sanda.

“Nanay, nahadlukan takun.”

“Indi magkahadluk. Isipa bala ang mga makita mo nga maagyan natun,” kuon ni Nanay na samtang ginakaptan ang ana nga mga alima.





May naagyan sanda nga mga alibangbang nga nagalupad-lupad palibot sa mga tanum nga buta kang bulak. “Rona, isipa bi kun pira ka bilog ang mga alibangbang.”

“I-s-s-sara, d-d-darwa, t-t -tatlo, a-a-apat, lima, anum! Anum! Anum ka bilog ang mga alibangbang, Nanay!” sabat ni Rona.





Baskug ang kubakuba kang dughan ni Rona kang nakaagi ang anda nga karo sa lubak.

“Nanay ko!” singgit ni Rona.

“Uhm, lantawa bala, Rona. May mga baka nga nagapangharab. Isipa abi kun pira sanda.”

“I-s-s-sara, d-d-darwa, t-t-tatlo, apat, lima, anum, pito! Pito sanda ka bilog, Nanay!” Nagakurudug nga sabat ni Rona.





“Rugya run kita kanday Lola?” Nakaginhawa man kang madalum si Rona.

“Wara pa,” hambal ni Tatay na. “Rugto pa sa unahan ang anda ni Lola mo.”

Nagpadayon nga nagpanaw ang karbaw. Kinulbaan liwat si Rona.





“Rona, lantawa bala ang mga pato. Isipa abi sanda,” hambal ni Nanay na.

Gin-isip ni Rona ang mga pato nga nagasundanay kag nagaiwul-iwul laktud sa karsada.

“I-s-s-sara, d-d-darwa, tatlo, apat, lima, anum, pito, walo! Nanay, walo tanan!”





Sige ang guyod kang karbaw sa karo. Nagduko si Rona sa anda nga ginaagyan. May mga taklong nga nagakaramang sa lupa.

“Rona, pira ka bilog ang mga taklong?”

“I-s-s-sara, darwa, tatlo apat, lima, anum, pito, walo, siyam! Nanay, siyam tanan ka taklong,” sabat ni Rona.





Burubhay, nagtangra si Rona sa langit. May mga pispis nga nagalupad.

“Isara, darwa, tatlo, apat, lima, anum, pito, walo, siyam, pulo! May pulo ka pispis nga nagalupad sa langit!” singgit ni Rona.





“Haraw!” sugo ni Tatay na sa karbaw. Nagpundo ang karo.

“Sige, panaog run,” hambal ni Tatay na. “Basi raha run ang tinola nga manok ni Lola mo.”





This book was adapted as part of the ABC+: Advancing Basic Education in the Philippines project.

ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, Celestino S. Dalumpines IV, EPS-Filipino, and Schubert Anthony C. Sialongo, EPS-LRMS, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

This book was also evaluated by Editha Gipal, Jezreel Bantolo and Melchie Caduada, and field tested by Efren Suriaga.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Karo. 			 Author: Maria Angela R. Alvea. 			 Illustrator: John Leonard Cuizon. 			 Editor: Honesto Pesimo Jr.. 			 Contributor: USAID's ABC+: Advancing Basic Education in the Philippines.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Reniel Tabuena, Mary Hyazinth Guanzon, Mirah Day A. Ballarta, Kea Chiva, rpdo Research





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Copyright





Guide


Cover

Start of Story





