Gamay na Ilaw





Si Thida kag an iya ama nagbisita sa uma san iya lolohon.





Kahuna ni Thida wara san maayo na mahihimuan sa uma. Madulom didi kun gabi.





San pag-abot ninda, ginhunga niya an iya lolo kun pwede siya magkita san TV.

&quot;Wara kami sa TV didi, &quot; sabat niya, &quot;Piro pwede ka mag-intra sa mga kabataan na nagakanam dida sa apiki!&quot;





Napahanga si Thida kun pan-o an kahitaas magpalupad san burador an mga bata. Usad na bata an nag-apiki kag ginhunga siya kun gusto niya mag-intra. Naalo siya kag naglingu-lingo san iya ulo.





Pero san gintago na san bata na lalaki an iya burador, ginhanap ini ni Thida.





Ginporbaran ni Thida kuhaon an burador agod magpalupad. Gin-itsa niya ini sa hangin, gintapok hasta sa kaya niya pahitaas, kag ginbutong an higot myentras nagalakat patalikod. Piro dili niya kaya an burador pataason!





Sa urhi, an makusog na hangin nagtuna humuyop, kag an burador naglupad pahitaas! Piro taudtaod, an pisi nautod kag an burador ginlupad palayo.





Nakit-an san lalaki an iya burador nagalutaw pahilayo kag dumalagan pakadto kan Thida.

&quot;Nano an ginhimo mo sa akon burador? Gusto ko ina makabalik!&quot;

&quot;Pasensya na,&quot; sabat ni Thida. &quot;Dili ko man gusto na mawara ini.&quot;

&quot;Dara an ngaran ko. Pwede ka mag-upod sa akon na hanapon ini?&quot; hunga san lalaki.





&quot;Nano kay dili ka na la magbakal san bag-o?&quot; hunga ni Thida.

&quot;Kay ginhimo namon idto san akon lolo!&quot;





Gin-isplikar ni Dana kun pan-o siya gintukdoan san iya lolo maggamit san papel, pisi, kag gunting agud makahimo san burador.





Nakamangno si Thida na nagtuna na magtunod an adlaw.

&quot;Pan-o pa naton makita an burador sa dulom?&quot; Wara na san ilaw didi kapareho san sa syudad.&quot;

&quot;Wara man kami sa ilaw pareho san syudad, piro igwa pa san lain na klase san ilaw didi sa lunsod, &quot; sabat ni Dana.





Magkaupod na ginhanap ni Thida kag Dara an burador.





Haros patunod na an adlaw, nakita na ni Thida an burador!





Myentras nagadulom na, nakakita si Thida san mga garagmay na ilay saiya patalibod.

&quot;Nano ina na mga matahum na garagmay na ilaw?&quot; hunga niya kan Dara.

&quot;Amo ina'n ginatawag na aninipot! Amo inan ilaw didi sa amon sa uma!&quot; iksplikar ni Dara.





San nagbalik na siya sa balay san iya lolo, dili na makahulat si Thida na magsumat sa iya lolo manungod sa mga adbentura niya sa uma kag san iya bag-o na amigo!





Suportado san SMART





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			ពន្លឺតូច (Small Lights), Author: Mel Sopheawatey. Illustrator: Choeurn Brus.

Published by , https://letsreadasia.org © . Released under CC-BY-NC-4.0.

This work is a modified version of the original story. © The Asia Foundation, 2021. Some rights reserved. Released under CC-BY-NC-4.0.

For full terms of use and attribution, http://creativecommons.org/licenses/by-nc/4.0/

Contributing translators: Enrique Villasis, Fhernee Lim, and Cristina Marie Tero





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 19

Copyright





Guide


Cover

Start of Story





