Naggugulom na si Pilo


Aye Nyein Moe




Si Thu Swe





Agko ilang na HIV si Pilo.





Kaya diri makagulom si Pilo.





Agko usad na bagay na nakatabang ki Pilo na maging maray a pagmati. A

pagsisilong niya sa mga magaganting na magic tricks ni Pepito.





Maski gusto ni Pilo na magngayamon, diri iya magngangayamon saka diri

maggugulom.





Abo niyang makingayamon sa iba. Gusto sana niyang magsilong sa magic ni Pepito sa TV.





Solo iya na magkakaon sa eskwelan saka diri maggugulom.





Maski pauli galin sa eskwelan, diri nakikiusip si Pilo ka mga kaklase niya. Diri man naggugulom.





Iniisip sana niya si Pepito na madyikero.





Mauban nang panawon na nagsosolo si Pilo. Nagpuon na iyang magkailang saka magniwang. Diri na iya nakapag-eeskwela. Diri naman naggugulom si Pilo.





Namangno ku mga barkada niyang sira Pamela saka Popoy na grabe na su ilang niya. Kaya nag-anap na sira sa mga paagi tanganing matabangan iya.





Iniba nira Pamela saka Popoy si Doktor Novela sadto baloy ni Pilo.

Pareyo ku dati, nagsisilong naman si Pilo sa magic ni Pepito.





Sabi ni Doktor Novela, “O, nabayad ko na gusto mo a magic ni Pepito. Pag maray na ika, iiba ko ika para makasilong sa palabas niya.

Malaka-excited ni Pilo saka nagsimbag, “Matood? Gusto kong maibalik tulos a kusog ko!”





“Kin gusto mong maibalik su kusog mo, kaipwanan mong mag-inom sa bulong pirmi,” sabi ni Doktor Novela.





“Magpaingalo sa maray.”





“Magkaon sa mga masustansyang pagkaon tangani magkaagko ika kusog na makingayamon sa mga barkada mo.”





Nag-irungog si Pilo ki Doktor Novela. Diri nag-uban naray na iya. Dinara ni Doktor Novela sadto palabas ni Pepito arog ku pangako niya. World HIV Day ku aldow na adto.





Ku oras sa palabas, nagpundo nguna si Pepito saka nagsabi sadto mga tawo.

“Sa mga tawong isadi nguwan, gusto kong ipaisi kaninyo na ako agko ilang na HIV. Sinasabi ko adi ta abo kong magkaagko diskriminasyon ka

mga agko HIV o AIDS. Kaya, su mga naeksamin na agko ilang na HIV o AIDS diri kamo magtago. Magin makusog, mamuya, saka pirming atamanon a sadiri saka a iba.” Nasindakan si Pilo.





Napagulom man nanggad si Pilo.





Nagkaagko kusog sa buot si Pilo na atamanon a sadiri niya saka magin mamuya sa buway. Pag sunod na aldow, nakingayamon na si Pilo ku mga

kabarkada niya. Namuya iya kaiba sira Pamela saka Pipoy. Ngamin sira nakagulom.





HIV saka AIDS a mga usipan na nakapagtataong kaandalan saka katakutan ka kadaklan. A HIV usad na virus na nagibong AIDS pormidyo ta

uda maray na bulong saka pag-asikaso. Su mga tawong agko malalang ilang, nakamamati sa depresyon, saka uda ganang magkaon arog ki

Pilo. Importante na maturan ta a manungod ka HIV saka AIDS, saka kin pauno makatabang ka mga nangangaipo sa suporta. Magkonsulta sa mga healthcare professional sa arani ninyo tanganing marugangan pa a impormasyon.





Mga Unga:

1. Tauno ta diri naggugulom si Pilo?

2. Uno su sinabi ni Doktor Novela tanganing

kumusog si Pilo?

3. Tauno ta naggugulom na si Pilo nguwan?

4. Nailang na ika? Pauno mo matatabangan a

mga barkada mong agko ilang?





Ading libro nabilog sa paagi ka Book Development Workshop na ginibo sa pakikiusad ka Third Story Project saka The Asian Foundation. A Third Story Project naggigibo sa mga libro para ka mga igin sa Rinconada tanganing ipanao sa mga igin.





Ading libro nabilog sa paagi ka book development workshop na ginibo sa pakikiusad ka Third Story Project ag The Asian Foundation. A Third Story Project ay naggigibo sa mga libro para sa mga igin na Burmese ag sa iba pang mga lengguwaheng Maynmar tanganing ipanao sa mga igin na nangangaipuwan sa Myanmar. Ading mga libro sinurat ag kinurit tanganing ipabayad an palaen-laen na isyu kan kaponokan, pakikiusad, pagkakaiba-iba, gender, kalikasan, ag karapatan ka mga kaiginan.





This book was adapted as part of ABC+: Advancing Basic Education in the Philippines project. ABC+ is a partnership of USAID and the Department of Education (DepEd), implemented by RTI International together with The Asia

Foundation (TAF), SIL LEAD, and Florida State University (FSU). This book was quality assured by Belen Pili, Riema Yocampo, Vilma Cangayo, Madonna Monte, Emerlina Antioquia, Rechie Salcedo, and Criselda Taduran, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). This book was field tested by Mary Ann de San Juan.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Naggugulom na si Pilo (Phoe Tar Lay Is Smiling Now). 			 Author: Aye Nyein Moe. 			 Illustrator: Si Thu Swe. 			 Editor: Thant Zin Soe.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Rica Mae V. Llaga, Kent Patrick De Lima





Table of Contents


Page 1

Page 2

Page 3

Page 4

Page 5

Page 6

Page 7

Page 25

Page 28

Page 31

Page 34

Page 35

Page 38

Page 41

Page 44

Page 49

Page 50

Page 55

Page 58

Page 61

Page 64

Page 66

Page 67

Page 68

Copyright





Guide


Cover

Start of Story





