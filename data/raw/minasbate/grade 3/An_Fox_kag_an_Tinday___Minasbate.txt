An Fox kag an Tinday





May usad na suba sa tunga san kakahuyan. Usad ka adlaw, nagkadto sa suba an fox na si Lala. Ginaisip ni Lala na sya maguruganda. Gusto nya na siya ginasabihan pirme sin maayo san tanan.&nbsp;





Gamit an baras san suba, naghimo si Lala sin ingkudan.

Madali nasisira an ingkudan kay ini himo lang sa baras.

Pero naghanap si Lala sin paagi para maging matibay ini.





Nagdakop sya sin duha na palaka hali sa suba, ginhimo na aritos, kag nag-ingkod sa baras na ingkudan.





May lalaki na nagkadto sa suba. Ginpaudong nya, "Lalaki! Bag-o ko ikaw tugutan magtabok, sabaton mo anay ako, ano an pagkita mo sa akon?"





Para malipay si Lala, nagtuna pagkanta an lalaki:

"Sa baras na ingkudan, sa baras na ingkudan,

na ginhaluan san kahoy

May madunong na naka-ingkod nakasul-ot sin

Perlas na aritos sa duha na talinga."

Pagkatapos nya ini mabatian, naglipay sya kag nagsabi, "Sige,

lalaki, pwede ka na maghali."&nbsp;





Taud-taud, may nagabot na karabaw na makarigo sa suba.

Naghunga gihapon sya, "Karabaw!&nbsp;Bag-o ko ikaw tugutan magkarigo, sabaton mo anay ako, ano an pagkita mo sa akon?"





Para malipay si Lala, nagtuna pagkanta an karabaw:&nbsp;

"Sa baras na ingkudan, sa baras na ingkudan,

na ginhaluan san oro&nbsp;

May makagagahom na nakaingkod nakasul-ot sin&nbsp;

Pilak na aritos sa duha na talinga."&nbsp;

Pagkatapos nya ini mabatian, naglipay sya kag nagsabi, "Sige,

karabaw, pwede ka na maghali."





Taud-taud, may nag-abot na tinday para mag-inom sin tubig. An iya pangaran, Baba.

Palaban kag waran kahadlok si Baba. Ginhunga man gihapon sya ni Lala, "Baba! Bag-o ko ikaw tugutan mag-inom sa suba, sabaton mo anay ako, ano an pagkita mo sa akon?"





Naurit si Baba. Nano kay kinahanglan pa magsabi anay kan Lala sin maayo para lang maka-inom sin tubig? Ginsabi nya kun ano an iya nakikita:

"Sa baras na ingkudan, sa baras na ingkudan,&nbsp;

na ginhaluan san udo

Nakaingkod si Lala nakasul-ot sin&nbsp;

palaka na aritos sa duha na talinga."&nbsp;





Naurit si Lala sa sabat ni Baba kag gin-gukod nya.

Sa iya kahadlok, nagdalagan si Baba.

Gin-gukod ni Lala si Baba.





Nadakpan ni Lala si Baba.

Urit na nagsabi si Lala," Baba. Sabihon mo kun pano ko ikaw kaunon? Hali sa taas o hali sa ubos?





Para masalbar an iya sadiri, nagsabi si Baba, Lala, kun kaunon mo ako hali sa ubos, malabas an akon udo. Kun kaunon mo ako hali sa taas, malukso an mga maisog na ido.

"Maisog na ido?" hadlok na hunga ni Lala.

"Igwa sinda sin matarom na mga ngipon kag mga kuko. Mas daragko sinda sa imo! Kaunon ka ninda na buo," sabi ni Baba.

Ginbuhian ni Lala si Baba kag sya nagdalagan.

"Baba, hulat

Baba, maupod ako

Baba, hulat

Baba, maupod ako."





Bago nawara sa iya pangita si Lala, grabe an katawa ni Baba. Sa iya kada pag-agi sa suba, gina-istorya nya an makatarawa na kwento ni Lala sa tanan.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Fox kag an Tinday (The Fox and the Calf). 			 Author: Shanti Chaudhary. 			 Illustrator: Bandana Tulachan. 			 Editor: Krishna Sarbahari, Muna Gurung.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Angel Pepito





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Copyright





Guide


Cover

Start of Story





