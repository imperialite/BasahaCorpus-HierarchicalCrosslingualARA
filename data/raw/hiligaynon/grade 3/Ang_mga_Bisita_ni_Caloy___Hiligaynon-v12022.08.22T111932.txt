Ang mga Bisita ni Caloy


Levi Jun S. Estellena




Abigail Amon





Sa isa ka lugar nga ginahingalanan Mangahoykahoy madamo sang kahoy.

Diri nagapuyo sing matawhay ang mga tawo. Si Caloy ang tag-iya sing pinakadaku nga bahin sang duta sa ila lugar.





Handum nia nga magtahum pa gid ang iya puluy-an. Luyag ni Caloy nga ang iya puluy-an may magpag-on nga mga haligi, dingding, atop, bintana, kag may mahining nga salog.





Sa pihak nga bahin sang lasang, nagaistar ang nagkalainlain nga mga sapat. Diri makita ang amo, man-og, bukaw, kag labog-labog. Nalipay sila nga wala natublag ang ila nga pagpangabuhi kay ginahalungan sila sang mga tawo.

“Luyag ko nga diri lang maghampang kag magkabit-kabit sa mga kahoy,” siling ni Kimo Amo.

“Pareho gid kita, Kimo,” sabat ni Amanda Man-og.

“Tani padayon nga tipigan sang ila mga kabataan ang aton puluy-an,” siling ni Bogs Labog-labog.

“Kahibalo bala kamo kon ano ang plano ni Caloy?” pamangkot ni Pao-pao Bukaw.

Natingala ang mga kaupdanan ni Pao-pao Bukaw sang iya nga pamangkot.





Gintuman ni Caloy ang iya handum. Amat-amat niya nga ginpang-utod ang mga kahoy sa atubang sang iya puluy-an.

“Ngaa ginpang-utod mo ina, Tatay haw?” masubo nga pamangkot sang iya anak nga si Meloy.

“Ibaligya ko ang mga manami nga sahi sang kahoy. Piho nga mahal gid ang presyo sini,” sabat ni Caloy samtang nagayuhum.

Kadamo na sia sang kahoy nga ginpang-utod. Nakibot ang iya mga kaingod nga halos kalbo na ang amo nga bahin sang lasang.





“Sobra na ina para sa imo kinahanglan. Untati na ina!” pagsaway sang iya kaingod balay.

“Kulang pa ini kon gustuhon ko! Makadto pa ako sa unhan sang lasang kay pang-uruton ko tanan utod. Wala sang may makapugong sa akon,” sabat ni Caloy.





Nakalab-ot ang sugilanon sa mga sapat. Nag-abot na ang ila ginakabalak-an nga adlaw.

“Kanami sang handum ni Caloy para sa iya pero kahaladlukan ini para sa aton,” siling ni Pao-pao Bukaw.

“Diin na lang kita mapuyo kon maubos na utod ang tanan nga kahoy?” masubo nga pamangkot ni Bogs Labog-labog.





Kadaku sang nakuha nga kwarta ni Caloy sang mabaligya niya ang mga kahoy. Nag-amat-amat na sia pamakal sang materyales agud gamiton sa pagpatukod sang iya bag-o nga balay.





Sementado ang mga haligi sang iya puluy-an kag indi na nipa ang iya nga atop. Tama kapag-on sang pag-obra sang iya balay.





Sang matapos na ini, nagtindog sia sa gwa sang iya balay. Ang duha niya ka kamot ara sa iya hawak. Tuman ka tam-is ang iya yuhum sang makita niya kon ano katahum sang iya balay ipaangid sa iya nga mga kaingod.

“Lantawa bala ang aton kaingod kay makita sa ila nawong nga nahisa sila sa aton,” siling sang asawa ni Caloy.

“Bantayi lang bala kay masunod man na sila sa aton,” tinikal nga sabat ni Caloy.





Apang sa lasang, nabudlayan na ang mga kasapatan bangud wala na sila sing pasilungan kay guba na ang ila puluy-an.

“Maayo pa si Caloy kay masulhay ang iya pagtulog sa bag-o niya nga puluy-an pero kita ‘ya?” nainit-init nga siling ni Amanda Man-og.

“Indi na kita kakabit-kabit kay wala na mga kahoy. Gin-ubos gid abi utod ni Caloy,” sabat ni Kimo Amo.

“Nasubuan ako kay wala na kita sang puluy-an tungod sang handum ni Caloy,” siling ni Bogs Labog-labog.

“Ano ang himuon naton agud indi kita mag-antos kag mabudlayan?” pamangkot ni Pao-pao Bukaw.

“Dali kamo diri kay sugiran ta kamo sang akon manami nga plano,” siling ni Kimo Amo. Matapos nila mabatian ini makita sa ila mga mata ang paglaum.





“Pangtipuna ang tanan ninyo nga upod kay makadto kita sa aton bag-o nga puluy-an,” dugang ni Kimo Amo.

Sa wala pa magbutlak ang adlaw, nakaabot na sila sa ila bag-o nga puluy-an. Nagkilinadlaw ang mga sapat nga nagahulat magsug-alaw kay Caloy sa sulod sang iya balay.





“Makibot gid ini si Caloy sa iya nga mga bisita,” sugpon ni Amanda Man-og.

Paggwa ni Caloy sa iya hulot-tulugan, nakibot sia sa iya nakit-an kag nagsinggitan.

“Nga-a may mga sapat na diri? Diin ini sila naghalin? Nagaano na diri sila?” sagunson niya nga pamangkot sa iya kaugalingon.





Sa tuman nga kakulba, nagdalagan sia pakadto sa gwa sang iya balay.

“Indi ko gusto nga diri sila mapuyo. Kanugon sang akon puluy-an nga mga sapat lang ang mapuyo!” singgitan ni Caloy.





Gintulok niya ang iya palibot nga wala na sang mga kahoy. Iya nahangpan ang kabangdanan kon ngaa pagbugtaw niya ang mga sapat ang nagsug-alaw sa iya.

“Ari sila diri bangud ginguba ko ang ila puluy-an,” pagbinag-binag ni Caloy.

Samtang sa sulod sang balay, nag -istoryahanay ang mga kasapatan. “Kabay pa makabinag-binag si Caloy sa iya ginbuhat sa aton,” siling ni Kimo Amo sa iya mga kaupdanan.





Ang sobra nga kwarta nga nakuha ni Caloy sa pagbaligya sang kahoy iya gingamit sa pagbakal sang mga binhi sang Narra kag ginpangtanum.

“Indi matahum nga puluy-an ang akon kinahanglan. Indi dapat gub-on ang puluy-an sang sini nga kasapatan,” siling ni Caloy.

Nagalaum si Caloy nga ang iya ginbuhat mangin isa ka daku nga tikang agud makabalik sa lasang ang iya mga bisita.





This book was developed as part of the ABC+: Advancing Basic Education in the Philippines project. ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Micron Rey Fuego, Master Teacher I, ICS, SDO Iloilo City; Juvy Baranda, Principal II, SDO Capiz; Dymphna Leizel Jocson, Public Schools District Supervisor, District IV-C, Jaro; and Lilibeth Larupay, Education Program Supervisor - LRMS, SDO Iloilo.; and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

The workshops and professional development, along with the editing and design of this book, were conducted with the support of Hubon Manunulat, Kasingkasing Press, and Iloilo Museum of Contemporary Art.

If you copy and distribute this work in its entirety, without making changes to content or illustrations, please label the work as follows: “Reproduced on the basis of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create a translation of this work, please use the following label on your work: “Translated from an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create an adaptation of this work, please use the following label on your work: “This is an adaptation of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

For full terms of use and attribution, http://creativecommons.org/licenses/by-nc/4. 0/





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang mga Bisita ni Caloy. 			 Author: Levi Jun S. Estellena. 			 Illustrator: Abigail Amon. 			 			 Contributor: USAID's ABC+: Advancing Basic Education in the Philippines.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2022. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Copyright





Guide


Cover

Start of Story





