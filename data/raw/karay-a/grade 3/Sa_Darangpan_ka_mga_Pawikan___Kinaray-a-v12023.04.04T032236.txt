Sa Darangpan ka mga Pawikan


Ceci Pefianco




Modj Misme





Si Pia nagauli sa binit-baybay kang Baryo Lamawan kaimaw nanday Nanay Lisa, kag Manong Jessie. Mahilig tana magkutkot kang baras, maglatay-latay sa hunasan, kag maglantaw kang mga isda sa mga bato.





"Nanay, masipal anay ako sa baybay," hambal ni Pia.

"Pia, uli ikaw antes magdulum, ha?" bilin ka ana nga nanay.

"Huud, Nanay!" hambal ni Pia.





Kang marapit tana sa hunasan, may nasug-alaw tana nga ayam nga may ginataban nga itlog.

"Ayam, sa diin naghalin ang gintaban mo nga itlog?" pamangkot ni Pia. Ginlantaw kag ginlubsan lang tana kang ayam.

"Sa diin ayhan naghalin ang itlog?" madalum nga pagpaminsar ni Pia. Ginsundan na ang marka kang kahig kang ayam. Nagapaagto dya sa idalum kang kahoy nga Pandan.





Rugto, nakita na ang darwa ka mga bata nga nagakutkot kang baras.

"Ano ria ang ginakutkot ninyo?" pamangkot ni Pia.

"Wara, ah. Halin timo dya!" tabog kang sangka bata kay Pia.

Nagbahul ang mga mata ni Pia kang nakita na nga may sulud ang buho nga anda ginakutkot.





"Psst! Ano ria ang ginabuul nyo dyan?" pamangkot kang sangka bahul nga limug.

Nagpalagyo ang darwa ka mga bata sa pag-abot ni Jessie, ang manong ni Pia. Isara si Jessie sa mga ginatugyanan sa darangpan ka mga Pawikan sa anda nga baryo.





"Manong, bag-o lang ako rugya. Nasug-alaw ko ang ayam nga may ginataban nga itlog halin rugya. Pag-abot ko, naabutan ko sanda nga may ginakutkot sa buho," hambal ni Pia.

"Amo gid dya ang kuon ko mong. Maubos ang mga itlog nga dya kun wara it kudal," pagkabalaka ni Jessie.





Gintim-us ni Jessie ang palibot kang buho. Gintudo na kay Pia ang duro nga mga itlog nga daw mga bato-bantiling nga nagapuruti sa sirak ka nagahinalup nga adlaw.

"Itlog ka ano dya, Manong?" pamangkot ni Pia samtang ginalingling ang daw tagahawak nga buho.

"Amo dya ang mga itlog kang pawikan," paathag ni Jessie.

"Pawikan? Sa diin bay ang nanay kang Pawikan?" pamangkot ni Pia. Ginsagap ni Pia ang nagpangitlog nga Pawikan sa palibot.

"Wara run rugya. Nagatakas lang ang nanay nga Pawikan sa gabii ukon kasanagun para mangitlog. Duro ang anda nga mga itlog, amo ria nga dalum ang ginakutkot nanda nga buho," paathag ni Jessie.





"Pira ka bilog ang mga itlog sa pugadan, Manong?" pamangkot ni Pia.

Nagalantaw si Pia kay Jessie nga ginakay-ad kag ginaisip ang mga itlog.

"Sangka gatos! Kun kaisa, sobra pa. Ang nanay nga pawikan makakutkot kang lima tubtub pito ka mga buho. Pira man ka beses ang anda nga pagbalik-balik para mangitlog," paathag ni Jessie.





"Paano magbuto ang mga itlog kun wara ang nanay?" pamangkot ni Pia.

"Ang init kang panahon kag baras ang nagapabuto ka mga itlog. Kun mabuka ang mga itlog, nagasaka ang mga gamay nga Pawikan kag magguwa sa buho paagto sa baybay. Kinahanglan rugyan kita agud magbulig kananda nga makaagto sa tubig," paathag ni Jessie.

Nagyuhum si Jessie sa ana nga libayun nga luyag gid makamaan parte sa mga Pawikan.





"San-o bay mabuka ang mga itlog kang Pawikan?" pamangkot ni Pia.

"Mga darwa pa ka bulan ang hulatun," paathag ni Jessie.

"Nanamian sanda rugya kanatun?" pamangkot ni Pia.

"Rugya sanda nangitlog!"

"Mabalik sanda sa lugar kun sa diin sanda gin-itlog, bisan nga marayu pa ang anda nga languyon," paathag ni Jessie.





"Gamay run lang ang mga Pawikan sa kalibutan. Nagakapatay pa sanda kun makakaun ka higku sa dagat. Kun duro nga mga pantalan ukon pamalay ang ginapatindug sa mga binit-baybay, nagadura ang mga lugar nga sarang nanda maitlugan.

Ginakaun pa ang mga gamay nga Pawikan ka mga pispis kag mga isda,” paathag

ni Jessie.

Gintabunan ni Jessie kang baras ang saga ka mga itlog. Nagbulig si Pia sa pagtabon.





"Kinahanglan gali amligan natun ang mga itlog nga dya," hambal ni Pia.

"Amo ria kudalan natun dya. Palihog kapti anay ang kudal, Pia," hambal ni Jessie.

Ginlubong ni Jessie sa baras kag ginbangut ang darwa ka poste sa kahoy kang Pandan.





"Manong, kun-on mo ako kun maguwa run ang mga buto kang Pawikan, ha? Mabulig ako kun ibuy-an run sanda pabalik sa dagat," bilin ni Pia.

"Huud, Pia. Dali, mauli run kita. Sirum run," hambal ni Jessie.

Dayon gindapit ni Jessie ang libayun na pauli.





Maluyag si Pia magsipal sa binit-baybay kang Baryo Lamawan. Sangka adlaw, may nakita tana nga darwa ka mga bata nga nagakutkot kang baras sa idalum kang puno kang Pandan. Nag-abot si Manong na Jessie kag naglagyo ang mga bata. Ano ayhan ang natukiban ni Pia sa darangpan ka mga Pawikan kaimaw ni Jessie?





This book was developed as part of the ABC+: Advancing Basic Education in the Philippines project. ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, Celestino S. Dalumpines IV, EPS-Filipino, and Schubert Anthony C. Sialongo, EPS-LRMS, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

This book was also evaluated by Joven Guion, Glenn Marion Encila and Ma. Adrilyn Lacurom, and field tested by Fatima Rafols.

If you copy and distribute this work in its entirety, without making changes to content or illustrations, please label the work as follows: “Reproduced on the basis of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create a translation of this work, please use the following label on your work: “Translated from an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create an adaptation of this work, please use the following label on your work: “This is an adaptation of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Sa Darangpan ka mga Pawikan. 			 Author: Ceci Pefianco. 			 Illustrator: Modj Misme. 			 			 Contributor: USAID's ABC+: Advancing Basic Education in the Philippines.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2022. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Copyright





Guide


Cover

Start of Story





