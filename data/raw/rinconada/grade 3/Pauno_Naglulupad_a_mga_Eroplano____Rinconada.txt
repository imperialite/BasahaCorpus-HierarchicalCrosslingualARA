Pauno Naglulupad a mga Eroplano?





Gustong gusto ni Sarla na nasisilngan a mga bayong na naglalayog. Usad na aldow, myentras na nagkaklase sira sa Science, napasilong iya sa bintana saka nakabayad iya sa agilang naglalayog-layog sadto langit. “Malang muya gayod ka bayong na an!", sabi niya. Usad pang gustong gusto ni Sarla a makababayad iya sa eroplanong naglulupad sa langit.

“Silong sadi! Uno ngaran mo? Diri ba dapat sa blackboard ika nakasilong?”, unga ku bagong maestra sa klase nira Sarla. Dali-daling nagbunat si Sarla saka nagsabing: “Pasensya na po, ma’am. Sinilngan ko po kaya adtong agila. Nagmamawot man ako ma'am na nakakalupad man kita paryas ka bayong o kaya man eroplano. …”, sabi ni Sarla. “Uno a ngaran mo?”, unga ni ma’am niya. “Sarla po”, sabi niya.





“Oh, maray! Isi mo bang Sarla man a ngaran ku pinakaunang babaying pilotong taga-India? A ngaran ko Hamsa, na a ibig sabihon “gansa”. Isi ninyo, usad sa mga pinakamaduag na naglalayog na bayong a gansa, sabi ku maestra. “Magtagama ka sa oras mo sa pag-adal sa library, Sarla. Sigurado akong kadakol na mga librong manugod sa mga bayong, mga biyahe sa eroplano, at saka mga makinang naglalayog paryo ka mga eroplano”, sabi ku ma’am ni Sara. Sa mga sumunod na aldow, namumuyang naturan ni Sarla su mga manungod sa mga bayong saka eroplano.&nbsp;





Naturan man ni Sarla na pati a mga tawo kaya man na maglayog kinding bukong paryas ka mga bayong. Puyde kitang maglayog paiyan sa dawa unong siyudad saka lugar sadi kinaban lunad a eroplano, usad sa mga pinakamatinding naimbento ka tawo. Sa tabang kadi matinding makinang lunadan na adi, puyde tang mamatian a kamuyawan ka naglulutang sa angin. A mga bayong usad na mga nilalang na ayop na naglalayog-layog na diri na kaipuwan pa sa panluwas na makina para makalayog. Kadalasan, a mga pakpak sa bayong mas maduag pa kesa ka kandang mga awak. Magaan man a mga pakpak nira. A kagaanan ka mga pakpak nira amo nagiging dahilan kung ngata nakakalipad a mga bayong.





Maduag saka malanggubat a mga eroplano. Paryas ka mga bayong, agko man mga pakpak a eroplano sa magkaluyuwang parte (wala saka tuo) na nagtatabang kanda para makalayog. A pakpak ka mga eroplano kaparyas ka hugis ka sa mga bayong- pakurba sa taas pero plat sa irarom na amo nakakatabang kanda na makalayog o makalupad sa langit.





A mga bayong nagkukupad-kupad ka mga pakpak nira kinding siyempre diri ta man nababayad na magkupad-kupad ka pakak nira a mga eroplano. Nakakakupad-kupad a mga bayong abang ginagamit nira a angin na amo nagbubusol ka kanirang mga awak pataas. A mga eroplano man nakakalayog sa tabang ka pwersa ka angin. Ginagamit ka mga eroplano a makina nira sa loog ka kandang mga awak para makagibo sa angin sa ibaba ka eroplano.





"Engine" a baoy ka usad na malang kusog na makina na&nbsp; nagsisirbing bagana isip o utak ka eroplano. Paryas ka mga bayong na ginagamit a kooperasyon ka kandang dunong para makalupad, tinatabangan man ka “engines​” a mga eroplano para itulak adi pataas ka raga saka tinatabanagan na umandar. Kapag naggagamit sa gasolina a “engine’, nagluluwas adi sa mga maiinit na gas na nasa matandos na ispid na amo nagtutulak ka angin na nasa talikuran ka engine, na amo ngane a nagpapa-andar ka eroplano.&nbsp;





A iba pang mga lulunadan na agko man engines paryas ka awto saka kotse, mga kaya man na mangag-andar. Kinding diri nira kayang maglayog pataas paryas ka eroplano. Kapag naaanginan a pakpak ka eroplano na kaparyo sa hugis ka pakpak sa bayong, naglulutang a eroplano saka nagtitinir sa itaas. Paryas ka bayong, agko man buntot a eroplano para matabangan sirang diri maggewang-gewang saka para tabangan sirang mag-iba sa direksiyon.





Kaipuwan ka mga eroplano sa maduag na tinampo para makalayog paitaas saka maka-landing paibaba. Binabaoy ading “runways” saka kipuwan man ka mga eroplano na magdalagan sa malang tandos bago iya lumanding paibaba o su binabaoy na “take off”. Kaipuwan man ka eroplano na magkaagko matandos na pwersa sa ispid ka pagdalagan nira para makalayog sira paitaas. Kadaklan pati kanda nakakapagtake-off sana pag matandos a pagdalagan nira. Usad na importanteng parte ka “airport” a “runway” ta kawasang tinatawan kadi a mga eroplano sa sapat na oras para magrugang a tandos sa pagdalagan nira saka makagibo sa pinaka-uring paglanding o pagtake-off.&nbsp;





Isi ka mga eroplano kung sari sira paiyan ta kawasang agko kanda nagkokontrol na piloto. Ading mga pilotong adi amo nagkokontrol ka eroplano gamit a usad na lugar sa atubangan ka eroplano na binabaoy na “cockpit”. Sinisigurado nirang agko sira kontak ku airport (usad na lugar kung sari naglalanding o nagbaba saka nagpupuon lumipad a eroplano) gamit a malakatama saka modernong mga kagamitan. Paryas ka pagkaka-agko mga signal saka pulis na nagtatabang ka mga tawo sa tinampo, agko man binabaoy na air traffic controllers a eroplano na nagsasabi ka mga piloto kung kuno saka sari sira migpalayog, saka kin kunu a pinakatama saka pinakaligtas na oras para magtake-off o maglanding.

Sa kamaturan, sinasabi na usad na maduag na bayong a eroplano. Buko sana ading kaparyo sa hugis ka bayong, kundi tinutugutan man kita kading makalayog dawa buko kitang mga bayong.&nbsp;

Gusto ni Sarla na maging piloto saka makapagpalayog man sa eroplano pag duag niya.&nbsp;





Isi Niyo ba?



A pinakaunang aircraft ka India amo a Harlow na unang naglayog ku Hulyo 1941. Itinao ku Aera Club of Burma and India ki JRD Tata su unang lisensya sa pagka-piloto sa India ku Pebrero 1929.





Lockheed SR-71Blackbird a pinakamatandos na jet aircraft sa bilog na kinaban na naglayog sa ispid o tandos na mas mataas pa sa ispid o tandos ka tunog. Si Sarla Thakral man a pinakaunang Indian na babaye na nakapagpalupad sa usad na aircraft o lunadang panghimpapawid. Iya man a pinakaunang pilotong babaye na nakayanang mag-uban sa lampas sangribong (1000)oras sa pagpapalupad.





Musna, magtake-off kita! Magmuya-muya kita kaiba a mga barkada gamit ading gigibuhon o aktibiti na adi:

&nbsp;1. Gumibo sa eroplanong papel saka baydon kung kiisay na eroplano a pinakamatandos. Su papel ba mismo o su pagkakagibo ku eroplanong papel amo a nagpapatandos kadto ginibong eroplanong papel? Masdan saka obserbaran kung unu a nangyayari ka lambang eroplanong papel kapag adi pinapalupad. Agko ba pagkakaiba kung inuyupan mo adto sadto makalampas ku papel, o sadto mismo papel, o kaya sadto irarom ku papel bago mo adto pinagbiliwan?





2. Maglayog-Diri maglayog na Ngayamon: Gumibo sa grupo kamong magkakabarkada saka maglayog-layog na bagana eroplano o bayong sa loog ka klasrum na diri nagkakarinukutan. Kung sisay a taya amo migtindog sa kanto ka klasrum saka amo minbaoy, migtao, migsambit sa mga ngaran ku mga naglalayog saka diri naglalayog na mga gamit o bagay. Kung nabaoy a usad na bagay na diri naglalayog paryas ka lamesa, dapat na lumanding, ibig sabihon umula su bagana eroplanong naglalayog na naporma ku grupo . Kung siisay man a masala amo na a sumusunod na taya.&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Pauno Naglulupad a mga Eroplano? (How do Airplanes Fly?). 			 Author: Aditi Sarawagi. 			 Illustrator: Lavanya Karthik.

		 			 Published by , 			https://storyweaver.org.in/stories/4314-how-do-aeroplanes-fly 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: Hernandez, Grace P.





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Copyright





Guide


Cover

Start of Story





