An Gurang na Babayi kag an Agila


Idries Shah




Natasha Delmar





San una na panahon, san an mga tasa nagin plato, an mga kutsilyo kag tinidor nagtubo sa duta, igwa san gurang na babayi na dili pa nakakita san agila.





Usad na adlaw, naglupad an agila sakalangitan kag nagpahuway. Nagtalibod sya paubos kag naghugdon - sa kahuna mo diin kaya?





Usad na adlaw, naglupad an agila sakalangitan kag nagpahuway. Nagtalibod sya paubos kag naghugdon - sa kahuna mo diin kaya?





Dugay na ginparakita san gurang na babayi an agila kag nagsabi, “Ay hala! Makatatawa man ini na salampati!”





Sa huna nya salampati ini, kay miski wara pa sya nakakita san agila, nakakita na sya san damo-damo na salampati.





“Dili ako salampati,” sabi san agila kag ginpadako nya an iya sadiri.





“Kalokohan!” sabi san gurang na babayi. “Nabuhay ako san pira katuig bag-o pa magtubo an imo mga barahibo sa pakpak, kaya usad ko lang na

kita aram ko na kun nano an salampati.” “Kun sigurado ka na salampati ako,” sabi san agila, “nano kay ginsabi mo na makatatawa ako na salampati?”





“Kitaa baya an imo tuka,” sabat san gurang na babayi. “Tiko ini. An mga salampati igwa san maayo kag diretso na tuka. Kag kitaa an imo mga kuko! An mga salampati wara’n halaba na kuko pareho sana. Kag kitaa an imo mga barahibo sa taas san imo ulo! Tanan masamok kag dapat ini sudlayon paubos. An salampati igwa san maayo, makinis na barahibo sa inda ulo.”





Bag-o pa makasabat an agila, ginkapotan na sya san gurang na babayi kag gindara sa sulod san balay.





Kinuha nya an pan-utod san kuko kag gin-utudan hasta maghalip-ot.





Binutong an iya tuka hasta magtadong.





Kag ginsudlay paubos an matahom na barahibo sa itaas san iya ulo hasta na magpatag.





“Sugad bagan salampati ka na kita-on,” sabi san gurang na babayi. “Mas maayo!”





Pero dili maayo an nabatyagan san agila. Sa matuod, namundo sya.





San binuhian sya san gurang na babayi, naglupad dayon sya sa taas san puno. Myentras nakahugdon, nagaisip sya kun nano an himuon. May nag-abot na usad pa na agila kag naghugdon sa katakin nya.





“Kitaa baya,” sabi san bag-o na abot na agila, “Makatatawa laki an itsura mo para sa agila!” “Maayo man kay naarman mo na agila ako,” sabat san

una na agila. “Salamat sa imo kaayuhan!” “Nano an nangyari sa imo?” hunga san bag-o na abot na agila. “An huna san gurang na babayi usad ako na

salumpati. Saka kay dili halaba an kuko san salampati kaya gin-utudan nya an akon kuko. Kag dili tiko an tuka san salampati kaya gintadong nya an akon tuka. Kag dili masamok an barahibo sa ulo san salampati kaya

ginsudlay nya an akon masamok na barahibo paubos para malinis kitaon.”

“Sarawayon na gurang,” sabi san bag-o na abot na agila.





Kaya naman ginkuha nya an sudlay hali sa idarom san iya pakpak.





Kag sinudlayan an barahibo san nauna na agila para magturumpok ini.





Kag paagi san iya kuko gintiko nya paubos an tuka san agila hasta na magbalik ini sa dati. “Adi na!” sabi nya. “Nagbalik na sa dati an imo

hitsura. Dili ka maghandal sa imo mga kuko madali lang ina magtubo kag magbalik.” “Salamat sa imo, akon amigo!” sabi san una na agila. “Dili mo pag-isipon ina,” sabi san iya bag-o na amigo. “Pero dumdumon mo ini,” padayon nya, “damo san mga sarawayon na tawo sa kinab-an na naga-isip na an salampati pareho san agila o kaya an agila pareho pareho san salampati, o kaya tanan na bagay magkapareho sa iba na bagay. Kag kun sinda sarawayon pareho sani, mahihimo ninda an mga paloko na bagay. Siguraduhon naton na magharayo sana na sarawayon na gurang na babayi kag sa mga tawo na kapareho nya.”





Pagkatapos, naglupad an agila pabalik sa iya lugar kag nagbalik sa iya sadiri na salag. Wara na sya nagbalik sa sarawayon na gurang na babayi. Kag sinda tanan nabuhay na masadya.





www.hoopoebooks.com Text copyright © by The Estate of Idries Shah Illustrations copyright © by Natasha Delmar First published in 20 06 Published in this edition in 20 20 ALL RIGHTS RESERVED Copyright throughout the world For the complete works of Idries Shah visit: www.idriesshahfoundation.org





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Joanna Rose I. Gonzaga, Marlon G. Arididon, and Ma. Nicole Villanueva, and was approved for publishing by the Department of Education Region V - Bicol Learning Resource Management Section (LRMS) of the Curriculum and

Learning Management Division (CLMD). The book was field tested by Shanalyn Medina.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

		booksforasia.org

		 			To read more books like this and get further information, visit

			www.letsreadasia.org



	 		Original Story

			An Gurang na Babayi kag an Agila (The Old Woman and the Eagle). 			 Author: Idries Shah. 			 Illustrator: Natasha Delmar.

		 			 Published by Hoopoe Books, 			https://hoopoebooks.com/the-old-woman-and-the-eagle/ 			 © Hoopoe Books

		 			This work is a modified version of the original story. @The Asia Foundation – Let’s Read, 2021. Some rights reserved.

		 			Contributing translators: Enrique Villasis, Dahlia Cristobal, Angielou M. Basical





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Copyright





Guide


Cover

Start of Story





