Show and Tell





"Mahimo ako kang wind farm," hambal ni Windston.

"Mahimo ako kang solar panel," hambal ni Sandy.

"Nami siguro mahimo ako kang bahura," hambal ni Kali.





Eksayted si Terra. Hilig na ang maghimo kang mga bagay-bagay. Ugaring ano ang ana himuon?





Pag-abot na sa andang balay, ginhukay si Terra ang bahul nga kahon kang mga bobot. Nagapanagap tana kang sangka ideya.&nbsp;





"Pwede ikaw mag estorya parte sa mga pawikan," suhistiyon kang anang Lola Sita.





"Sa pagkamatuod, may rugyan," hambal ni Sita. "Kung kaisa ang baras sa pugadan kang mga pawikan nagainit. Pagnatabo rian, kalabanan sa mga buto kang pawikan babaye."





"Hindi ria mayad," hambal ni Terra. "Dapat may rugyan&nbsp; man nga mga pawikan nga lalaki." "Insakto gid, ikaw," harakhak ni Sita.





"Sugidi pa ako kang iban," hambal ni Terra.

"Man-an mo, nagainit man ang kadagatan," habal ni Lola Sita.

Nag tangu-tangu si Terra. Natun-an na rian sa eskwelahan.





"Mabudlay para sa mga pawikan ang pagsagap kang pagkaun sa mainit nga tubig," hambal ni Lola Sita.

"Karaluoy nga mga pawikan," hambal ni Terra. "Hindi man manami kung gutum."





"Sugidan ko ikaw kang estorya nga pinasahi." hambal ni Lola Sita. "Ang mga pawikan nagabalik sa daryahan kung sa diin sanda ginbug-ag. Rugto sanda karia nagapamuto.





May nadumduman si Terra nga ginhambal kang andang Maestra. "Nagataas ang lebel kang dagat. Ano karun matabo kung manalasa ang mga bagyo? Posible nga madura ang mga baybayun," hambal ni Terra.





"Ensakto. Posible nga hindi matultulan kang mga pawikan ang aragyan pauli sa anda balay, hambal ni Lola Sita.

"Ay araguy," hambal ni Terra. "Natalang dun ako kato. Karadlukan."





Nagpaminsar anay si Terra. "Salamat, Lola Sita," hambal na. "Kadya, man-an ko dun kung ano ang akun himuon para sa Show and Tell."





Sa masunod nga mga inadlaw, nagpungko si Terra sa salug. Tana naglaragway kag gin-gunting ... nanggisi kag ginpilo ... nagpadukut kag nagpinta ... hasta nga ...





Tsa-rang!





Hinay-hinay nga ginbutang ni Terra ang anang modelo sa sulod kang anang backpack. Hindi tana makahulat nga isugid sa anang mga classmates ang parte sa mga pawikan.





"Bye Terra, good luck," ang tawag ni Lola Sita.

Nagyuhom si Terra. Mangin pinakanami dya nga show and tell.&nbsp;





&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Show and Tell. 			 Author: Jo Vosailagi. 			 Illustrator: Ropate Kama. 			 Editor: Seona Smiles.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Joeven Belo





Table of Contents


Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Copyright





Guide


Cover

Start of Story





