Strawla, Reyna ka Basura


John Frederic C. Bugayong




Louie “Weng” N. Daguison





“Pagkatapos nira kitang gamiton, basta na sana kitang binayaan sadi saka liningawan na!” sabi ni Reyna Strawla sa mga kaiba niyang basura.

“Nabobotan na reyna, agko na mga tawong nagtitipon kanato para i-recycle,” sabi ku usad na boteng plastik.





“Amo, tama. Pero dakol pa nanggad a diri isi kin pauno magsuway-suway sa basura saka mga diri tattaong sumunod sa batas saka mga regulasyon,” komento ni Reyna Strawla.

“Narungog ko man na a mga tawo gurugatikot ng nagbabago, nabubutan na reyna,” sabi ku kinumukumong papel. Su ibang basura nag-uyon saka nagtango.





“Buko an na matuod! Patutunayan ko yan kaninyo ngamin na a mga tawo diri pa nagbabago!” pirit ni Reyna Strawla.





“Uno gigibuwon mo kan, nabubutan kong reyna?” unga ku usad na taklaon na lata sa sardinas.

“Gusto ko sirang baluson. Ipababayad ko kin gaumno kita kakusog!” sabi ni Reyna Strawla. Biyong rungog su malangraot niyang tawa sa bilog na kahadian niya.





Tanganing mapatunayan su plano niya, nag-iyan si Reyna Strawla sa syudad tanganing maipabayad na a mga tawo diri pa nagbabago. Nagpuon iya sa mga basuran na arani sa kapeyan kin sari iya galin.

Nabayad niya sadto su ibang mga straw na kapareyo niya.





Tanganing mapatunayan su plano niya, nag-iyan si Reyna Strawla sa syudad tanganing maipabayad na a mga tawo diri pa nagbabago. Nagpuon iya sa mga basuran na arani sa kapeyan kin sari iya galin.

Nabayad niya sadto su ibang mga straw na kapareyo niya.





“Tauno ta isadi ika?” unga ku puting straw.

“Mag-iba kamo kanako. Labanan ta a mga tawo. Anggan nguwan, diri pa nanggad nira isi kin pauno pagsuwayon a mga plastik sadto mga nalulupa!” pagbaoy ni Strawla.





"Pero buko man kaming gibo sa plastic. Gibo kami sa papel saka pwede kaming malupa," kumento ku usad na puting straw.

"Ibig mong sabiyon a mga tawo diri na nag gagamit sa straw na plastik paryo ko?" unga ni Strawla na di nagtutubod.





“Amo, medyo mauban na. Kaya mas maray pang maggalin na ika ta isadi su mga nalulupa,’ rugang ku natutudang straw na papel. Pinagsisipa man a iba. Nagngisi sana si Reyna Strawla kanda. Usad na ngising plastik.





Dismayado, nagpadagos iya ku pag-iyan sa syudad. Nag-iyan iya sadto imburnal kin sari isi niya na su ibang plastik natitipon saka nagbabara sa bulos ka tubig. “Nguwan, sigurado ako na su mga kapareyo kong plastik isadi saka mapatutunayan kong a mga tawo diri pa nagbago,” sabi niya sa sadiri.





Namuti su lalawgon ni Reyna Strawla ku nabayad niya kin gaumno kalinig su imburnal. Su tubig lang linaw saka diretsong nagbubulos.

Uda na usad na pidaso sa basura a nagkakalat o naglulutow-lutow sa imburnal.





Ku pagtangad niya, nabayad niya su karatula sa usad na poste na a sabi: DIRI KAMI NAGGAGAMIT SA PLASTIK.

Nagngisi nanggad iya. Su plastik niyang ngisi.





Bagana matunow su awak na plastik ni Strawla ku nadiskubre niya, kindi diri iya naudaan sa pag-asa. Nag-iyan iya sa pangpang ta isi niya na su mga basura mababayad sadto.





Diri nag-uban nabayad niya su grupo kin mga hobenes. Nagtatawa saka nag-uurunaan sa pagpurot ku mga plastik, boteng plastik, saka mga lata. Pinupurot nira a ngamin na basurang pwede nitang magamit saka mapakinabangan. Nagdesisyon iyang alinon su mga namamatian niyang kauditan saka kamunduan ku nabayad niya adto. Diri na iya nagpadagos sa kanyang pagbyahe. Nagbalik na sana iya sadto Basuran sa Agos.





Ku nag-aagi na iya pabalik sa Basuran sa Agos, nalabusan niya su mga plastik na istro na pinag-uugasan. Nabayad niya su mga ginibong magayon na bag, tsinelas, saka mga banig na gibo sa mga pinag-ugasan na mga istro. Bagana balangaw a mga kulor kadi.





Nag-iyan si Reyna Strawla kanda saka nakipagngisiyan. Su tunay na ngisi.





Ading librong ini ginibo na kaiba sa proyektong ABC+: Advancing Basic Education in the Philippines. Ading proyektong ini ay pinakiusaran ka USAID ag Department of Education, inimplementar ka RTI International kaiba a The Asia Foundation, SIL LEAD, ag Florida State University.

A mga workshops ag professional development, kaiba an editing ag pagdisensyo kading libro ay ginibo sa suporta ka Parasurat Bikolnon.

Ading libro ay pinasiguraduwan ka Department of Education-Region V.

Ana pagkopya ag pagdistribwir sa kabilugan kading libro, na uda pagbabago sa mga butang ag kurit, pinababatiran na butangan sa label na ini: "Reproduced on the basis of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License."

Sa pagsasalin ag adaptation kading libro, pakibutang ading label na ini: "Adapted from an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International Licenses."





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Belen Pili, Riema Yocampo, Vilma Cangayo, Madonna Monte, Emerlina Antioquia, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Joanalyn Sarmiento.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Strawla, Reyna ka Basura (Strawla, Queen of Garbage). 			 Author: John Frederic C. Bugayong. 			 Illustrator: Louie “Weng” N. Daguison. 			 Editor: Gil Montinola. 			 Contributor: USAID's ABC+: Advancing Basic Education in the Philippines.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Romeo Jr. Sotto, Kent Patrick De Lima, Leo Francis Barbonio





Table of Contents


Page 1

Page 2

Page 3

Page 4

Page 5

Page 19

Page 20

Page 24

Page 26

Page 29

Page 34

Page 37

Page 40

Page 43

Page 46

Page 49

Page 52

Page 53

Copyright





Guide


Cover

Start of Story





