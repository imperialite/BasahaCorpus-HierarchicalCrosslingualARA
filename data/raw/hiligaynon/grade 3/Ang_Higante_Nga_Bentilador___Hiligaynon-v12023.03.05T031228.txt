Ang Higante Nga Bentilador


Iem Tithseiha




Iem Tithseiha, Chan Pisey, and Pisey Chan





Masubo si Sophy subong nga adlaw. Ina tungod sa tatlo ka mga rason.

Una, wala nanamian si Sophy sa mainit nga panahon, kag subong, nagatagiti ang init.





Ikaduha, gusto ni Sophy magkaon sang paho pero sobra ka taas sang puno sini.





Ikatlo, gusto ni Sophy nga maghampang sila sang iya utod nga si Tok, pero indi si Tok.

“Indi ako maghampang subong, Sophy,” hambal ni Tok.

“Indi pwede, magumon ang akon buhok.” Ini ang nagpaakig pa gid kay Sophy.





Nanghayhay si Sophy kag nagpungko malapit sa isa ka daan kag gamay nga bentilador.

Mahinay ang tiyog sini kag tam-an kagahod.





May nakita sia nga ruler sa salog. Ginpulot niya ini kag gintakus ang atubang sang bentilador.

Duha ka ruler ang kalaparon sini.

“Hmm,” hambal ni Sophy, kag nagpaminsar sia.





“Kon ang bentilador nga duha ka ruler ang kalaparon makahuyop sang hangin nga amo sini kabaskog,” panumdom niya, “ ang mas daku ayhan nga bentilador makahuyop sing mas mabaskog nga hangin?”





“Kon daku na gid katama ang bentilador, makahuyop ayhan ini sang hangin pareho kabaskog sang hangin sa pangpang sang suba?”

Ginpaminsar ni Sophy kon ano ini kanami sa pamatyagan.





“Ano ayhan kon ang bentilador daw pareho kadaku sang balay?” paminsar ni Sophy.

Gindala niya ang ruler sa gwa sang balay kag gintakus ini halin sa atubang pakadto sa likod, kag sa magtimbang nga kilid.





“Kon ang bentilador amo sina kadaku, daw ano ayhan kabaskog ang hangin sini?” kadlaw ni Sophy.

Magakalahulog ang mga paho halin sa puno sini! Ang iya ido nga si Bob magalupad sa hangin! Kag ang buhok ni Tok magumon hasta nga mahimo ini nga daw pugad sang pispis!





“Sophy!” tawag ni Tok halin sa balkonahe sang ila balay. “May paho ako diri para kaunon naton!”

Samtang nagakaon sila sang paho, ginsugiran ni Sophy si Tok parte sa ruler kag sa bentilador.





Ginkuha ni Tok ang ruler kag naminsar sing makadali.

“Ano abi kon ang bentilador isa ka milyon ka ruler kalapad?” hambal ni Tok.





“Abaw!” siling ni Sophy. “Ti daw kalibutan na kadaku ang bentilador! Kon paandaron ta ini, magkalalupad na ang tanan: mga pinggan, mga kaldero, mga lamesa, mga siya, mga bag, mga libro, mga balay, mga building, kag bisan ang mga puno sang paho!”





Samtang nagatunod ang adlaw, nagpungko sanday Tok kag Sophy sa tupad sing gamay nga bentilador nga nagakaon sang paho kag nagakadlaw.





“Basi sa pila ka adlaw, makahimo kita sing higante nga bentilador, Tok,” siling ni Sophy.

“Sige, ikaw himo,” sabat ni Tok, ”kay ako makaon sang mga paho kon magkalahulog.”





This book was adapted as part of the ABC+: Advancing Basic Education in the Philippines project.

ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, DepEd Regional Office VI, Celestino S. Dalumpines IV, EPS-Filipino & MTB-MLE Regional Focal Person, Dymphna Liezel G. Jocson, PSDS, SDO Iloilo City, Arthur J. Cotimo, EPS-LRMS, SDO Guimaras, Micron Rey Fuego, Master Teacher II, SDO Iloilo City, Juvy Baranda, Principal II, SDO Capiz City, and Lilibeth Larupay, EPS, SDO Iloilo, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Higante Nga Bentilador (The Giant Fan). 			 Author: Iem Tithseiha. 			 Illustrator: Iem Tithseiha, Chan Pisey, Pisey Chan.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2020. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Daisy Rosano





Table of Contents


Page 1

Page 2

Page 3

Page 4

Page 5

Page 6

Page 7

Page 17

Page 19

Page 21

Page 23

Page 25

Page 27

Page 29

Page 31

Page 32

Copyright





Guide


Cover

Start of Story





