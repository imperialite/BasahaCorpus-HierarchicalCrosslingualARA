Away san Ido kag Miya


Nomkhosi Cynthia Thabethe




Vusi Malindi





An ido kag miya kay malulot gayod na mag-amigo kag amiga. Aram ta na kun may makita kita na miya, may masunod sa iya na ido.





Nagakaon sinda, nagakanam kag nagaturog na magkaupod. Baga sinda an magmanghod.





Pag wara an miya dili nagakaon an ido. Amo man dili man nagakaon an miya kun wara an ido!





Usad na adlaw, Naisip san tawo na maayo gali na paradakop san iraga an miya kaya gindara san tawo an miya sa sulod san balay para magdakop san mga sarawayon na mga iraga.





Na mundo an ido, nabilin siya sa labas, nababasa san uran, kag waran kaupod. Kaya gintawag nya an iya dati na amiga na miya.





Nag-abot an miya sa tama na oras san inda pagbagat.

Nag-abot man an ido na mapula an mata kag urit-urit sa miya. "Nano kay gin-abandona mo ako, natitios mo na ada ka sa sulod san balay, maayo an buhay, kag ako adi lang sa labas nagakaon san bilin-bilin mo! "





Taud-taod an inda istoryahan nauli na sa away, dumalagan an miya kag lumusot sa agihan san iraga kag an ido wara sin udong kausig!





Myintras nagadalagan an miya, nababati niya an siyak san ido.

"Tuna yana magtago ka na pag makikita mo ako, pagagukdan ta ikaw permi! Dili patas na magakaon ako san sobra-sobra niyo na ginatapok niyo lang sa maati na tubig tapos ikaw nagakaon sa maayo na kaunan! "





Dumalagan an miya pauli sa iya ginaistaran na kapoy-kapoy kag baga na an madidismayo.

Sabi san miya. " Dili na gayod ako malapit sa ido, dyutay na ako mapatay. Saka kun mapatay ako sino na la an makaon sa maganda ko na kaunan?" Kag gina parakita an iya kaunan.





Tuna sadto na adlaw, dili na gayod maayo an pag-urupod san miya kag ido... kun minsan.





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			Dogs versus Cats, Author: Nomkhosi Cynthia Thabethe. Illustrator: Vusi Malindi.

Published by Room to Read, https://storyweaver.org.in/stories/32346-akwatiwa-lokwacabanisa-inja-nelikati © Room to Read. Released under CC-BY-4.0.

This work is a modified version of the original story. © The Asia Foundation, 2021. Some rights reserved. Released under CC-BY-4.0.

For full terms of use and attribution, http://creativecommons.org/licenses/by/4.0/

Contributing translators: Ruffa Mae Velasco and France katrina Basical





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Copyright





Guide


Cover

Start of Story





