Strawla, Ang Reyna kang mga Basura


John Frederic C. Bugayong




Louie “Weng” N. Daguison





Ang dapug ka pan-us nga pagkaun, dunot nga laswa, patay nga sapat, kag iban pa nga basura kang mga tawo, ang ginakabuhi kang Kaharian kang Calajunan. Makita mo rugya ang nanari-sari nga basura kag ang anda nga reyna, si Strawla. Si Strawla, human sa plastik, pula, kag may kalabugun nga sangka dangaw kag tunga. Bugalun si Strawla hay tana naghalin sa bantog nga kapihan sa siyudad.





“Pagkatapos kita gamitun ka mga tawo, rugya kita pinanablug kag pinabay-an nga indi mapuslan!” reklamo ni Reyna Strawla.

“Pero, Reyna Strawla, may nagapanipon run kanatun para gamitun kita liwan,” sabat kang sangka plastik nga basiyo.





“Butang natun pa nga amo ka ria. Pero duro pa sa gihapon wara nagapain kang basura kag wara nagasunod sa mga kasuguan!” kuon ni Reyna Strawla.

“Napanilagan ko man nga nagaamat-amat bag-o ang katawhan, Reyna Strawla,” hambal ka kinumus nga papel. Nagtango-tango kag nagkumporme kana ang iba pa nga basura.





“Kabutigan! Ipamatud-an ko kaninyo nga wara nagbag-o ang mga tawo!” bais ni Reyna Strawla.





“Ano bay ang himuon mo, Reyna Strawla?” pamangkot ka tuktukun nga lata kang sardinas.

“Matimalus kita kag ipakita sa mga tawo ang atun gahum!” singgit ni Reyna Strawla. Ang ana nga tunog tunog nga harakhak nabatian gid sa bilog nga Kaharian kang Calajunan.





Agud matuman ang ana nga plano, nagbalik si Reyna Strawla sa siyudad agud pamatud-an nga wara nagbag-o ang katawhan.

Una na ginhapitan ang basurahan kang kapihan kun sa diin tana naghalin. Nasapwan na rugto ang iba pa nga kaparehas na nga straw.





“Nagaiwan ikaw rugya?” pamangkot ka puti nga straw.

“Imaw kamo kanakun. Batuan natun ang mga tawo. Hasta kadya wara man gihapon nanda ginapain ang mga plastik sa nagadunot!” pang-engganyo ni Reyna Strawla.





“Pero bukun tamun plastik. Himo kami sa papel kag nagadunot,” sugid ka puti nga straw.

“Buut mo hambalun wara run nagagamit ang katawhan kang plastik nga straw parehas kanakun?” Indi makapati si Reyna Strawla.





“Huud, buhay run man. Pabay-i lang kami rugya hay tanan man kami nagadunot,” dugang kang sara pa nga straw. Ang iban, ginpahalin tana.

Nagbalus kang plastik nga yuhum si Reyna Strawla.





Nagpadayon si Reyna Strawla sa sulud kang siyudad bisan dismayado. Naderetso tana sa imburnal hay naman-an na nga rugto nagasapun sa tubig ang mga plastik nga basura.

“Segurado ako, rugya ang mga kaparehas ko nga plastik kag mapamatud-an ko nga wara nagbag-o ang mga tawo, ” hambal na sa ana nga kaugalingun.





Nagparamuti si Reyna Strawla kang makita ang ilig ka masinaw nga tubig. Wara it bisan sampanid nga basura nga nagalutaw sa imburnal.





Natangraan na ang karatula sa poste:

“Plastic-Free Town.”

Nagyuhum-yuhum lang tana kang plastik nga yuhum.





Daw malunay ang plastik nga lawas ni Reyna Strawla sa ana nga naman-an, pero wara tana ginduraan ka pagsarig. Sa baybay, duro ang nagarapta kang basura!





Nasug-alaw na ang kabataan nga nagakirinadlaw kag nagapaunahay purot kang basura. Nagapanipon sanda ka mga plastik nga botelya, plastic bag, magagmay nga lata, kag kun ano pa nga puwede magamit liwat.

Sa kaugut, kapiyerdihan, kag kasubu nga nabatyagan ni Reyna Strawla sa ana nga plastik nga lawas, gin-untatan na run ang ana nga pagpaniid kag nagbalik sa Kaharian kang Calajunan.





Pabalik sa Kaharian kang Calajunan, naagyan na ang hurugasan ka mga plastik nga straw. Ang mga nalimpyuhan nga mga straw daw balangaw nga ginhimo nga mga manami nga bag, sandalyas, kag banig.





Ginparapitan sanda ni Reyna Strawla kag nagyuhum kang sangka matuod-tuod nga yuhum.





This book was adapted as part of the ABC+: Advancing Basic Education in the Philippines project.

ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, Celestino S. Dalumpines IV, EPS-Filipino, and Schubert Anthony C. Sialongo, EPS-LRMS, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

This book was also evaluated by May Glenn Siacor, Aurelio Odiong and Sarah Michelle Nietes, and field tested by Connie Villaflor.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Strawla, Ang Reyna kang mga Basura (Strawla, Queen of Garbage). 			 Author: John Frederic C. Bugayong. 			 Illustrator: Louie “Weng” N. Daguison. 			 Editor: Gil Montinola. 			 Contributor: USAID's ABC+: Advancing Basic Education in the Philippines.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Mary Hyazinth Guanzon, Jose Edison C. Tondares, Linda Arnaez-Lee, Kea Chiva





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 18

Copyright





Guide


Cover

Start of Story





