Ang Pagtoothbrush Dili Masadya!


Srividhya Venkat




Anupama Ajinkya Apte





Pagkamata ni Rohan, nakikanam dayon sya sa iya ataman na ido. “May dapat ka anay na himuon sabi san iya magurang na si Riya.” Magtootbrush san ngipon mo!





Hmmp! Habo ko magtoothbrush san ngipon ko! Si Jimmy gani dili nagatoothbrush san iya ngipon!” “An mga hayop may sadiri na pagaataman san inda ngipon sa iba-iba na paagi! Kita kinahanglan na matoothbrush san aton ngipon para malikayan an mga kagaw!” “Kagaw?” “An tigdyutay na mga kagaw amo ina an mga dyurugtay na dili naton nakikita. Kun dili maayo an imo pagtoothbrush dili ina sinda mahali sa imo baba.”

“Kag magahatag sa imo san sakit.” “Aguy”

“Tama! kaya ngani dapat atamanon naton an aton ngipon paagi san pagtoothbrush san duha na beses sa usad kaadlaw sa aga kag sa gab-i!”

“Pero dili gani masadya an pagtoothbrush.” ”Psst... Rohan! May sikreto ako na sasabihon sa imo.” Nakahiyom si Rohan.





“Adi na an pamahaw!” tawag san iloy.

“May himuon anay kita!” sabi ni Riya.

“Maghugas kita san aton kamot!”

WOOF!





“Pero si Jimmy dili gayud nagahugas san iya kamot,” nakatawa si Riya.

“Dili man sya nagamit san mga kamot kag tiil pagnagakaon parehas naton!”

Nakatawa na sabat ni Riya, “Kinahanglan naton maghugas san kamot para mahali an mga kagaw.”

“May kagaw man gali sa aton kamot?” “Bisan diin igwa san kagaw!”

WOOF!

“Aaah-chhhooo!” Paghatsing ni Riya, tinahuban nya an iya baba san iya kamot. “Ayaw sina sabi san amon maestra, an manggas dapat san bado an itahob paghatsing kag dili an kamot,” sabat ni Rohan.

“Kay nano?” “Kay pag kita naghatsing gamit an kamot, madikit dida an mga kagaw. Pag dili kita nakahugas san aton kamot, pwede na maikalat naton ini kag makatapon kita san sakit sa iba!”





“Adi na an kagaw!” siyak ni Riya myentras

ginagukdan nya si Rohan kag igapahid an iya maati na kamot.

“YAAAK!”

WOOF!





Taudtaod, ginpakita ni Riya kan Rohan an tama na paagi san paghugas san kamot. “Kuskuson san sabon an imo palad, sa likod san kamot kag sa tunga san tudlo. Kuskuson an kamot san baynte ka segundo! Banlawan kag

pamarahon!” “Grabe man an dugay!” “Nadumduman mo an sikreto ko?” Naghiyom si Rohan.





San sinda makabalik sa balay pagkatapos magkanam, siniko ni Riya si Rohan, “May dapat pa kita himuon!”

“Makanam pa kamo?” sunlog san iloy.

“Makarigo po!” Mama, dili mo po aram na an mga kagaw nagakalat bisan diin? Dili po naton sinda nakikita, pero nagadikit sinda sa aton bado kag panit!” “Kaya dapat magkarigo kita uruadlaw... kay agud mawara sinda!”





“Basaon mo anay an imo lawas,” sabi san iloy. “Pakabasa, amo ka magbutang san sabon sa tanan na parte san lawas!” Bagan ginakitik

sinda Riya kag Rohan myentras ginasabunan an inda lawas san inda iloy. “Mabanlaw na kita kag magpunas san malinis na twalya! Sobra an linis!”

“Si Jimmy naman!”





“Gusto mo ba magbati san usad na istorya?” hunga san ama.





“May dapat pa kita himuon! Mahimos pa kita Riya.” Naghuy-ab si Rohan.

“Kinahanglan pa ba ina?”

“Nadumduman mo sadto na nakaligad na dili mo mahanap an imo bola? An paghimos mo san gamit sa tama na butangan, makabulig ini para madali mo dayon ini makit-an pag kinahanglan!”

“Kag para pirme malinis an aton balay!” “Madunong gayud kamo na duha!” pag-umaw san inda ama.

“Oras na para magturog!” “Papa may kinahanglan pa kita himuon!” sabi ni

Riya myentras ginaguyod nya si Rohan.





“An mahali an mga kagaw paagi sa aton sikreto na magic,” sabat ni Rohan.





Pagligad san pira ka minuto, nakabati an inda iloy kag ama san pamilyar na tunog. “Amu gali ina an sikreto,” sabi san ama.

“Magkanta myentras nagatoothbrush para masadya”

“Parehas man kun maghugas san kamot!”

“Maayo ina na ideya” sabi san iloy.

WOOF! Mas malipay na ginaataman ni Rohan kag Riya an inda sadiri. Amo ka man ba? Naghimo sinda san kanam manunungod sa kagaw kag tugmahon nyo kon sin-o an gana.





Sabi san kagaw, an marigma, mabaho kag maati, masadya!

Sabi ko man, sa pagtoothbrush kag paghugas, an aram ko, ako an gana!

Sabi san kagaw, ayaw pagkarigo kay sayang san panahon!

Sabi ko man, mahumot kun may sabon, ayos na! Sabi san sarawayon na kagaw dili pagpuruton an gamit, maganda an balay kun maati.

Sabi ko man, mapanlinis ako kay gusto ko man hipid an akon mga gamit.

Amo ini an pinakamaayo na paagi, tapuson an akon adlaw na maging masadya kag matawhay an akon buhay! Matawhay na buhay maskin nano na bagay! Sugad, maghimo ka san sikreto na kanta kag kantahon ini myentras ginahimo an mga bagay na dili masadya!





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Dinnah A. Bańares, Glenne M. Rivera, Fatima Grace S. Llavore and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Via Lily De Castro.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Pagtoothbrush Dili Masadya! (Brushing Is No Fun!). 			 Author: Srividhya Venkat. 			 Illustrator: Anupama Ajinkya Apte.

		 			 Published by Pratham Books, 			https://storyweaver.org.in/stories/7263-brushing-is-no-fun 			 © Pratham Books. 			Released under CC-BY-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-4.0.



		 			For full terms of use and attribution, http://creativecommons.org/licenses/by/4.0/

		 			Contributing translators: Enrique Villasis, Ronavie Espinosa





Table of Contents


Page 1

Page 2

Page 3

Page 4

Page 16

Page 19

Page 22

Page 25

Page 28

Page 31

Page 34

Page 37

Page 40

Page 41

Copyright





Guide


Cover

Start of Story





