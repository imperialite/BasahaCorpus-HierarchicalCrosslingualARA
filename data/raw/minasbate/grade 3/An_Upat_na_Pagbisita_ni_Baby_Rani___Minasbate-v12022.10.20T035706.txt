An Upat na Pagbisita ni Baby Rani


UNICEF





May isad na bata na babayi, si Meena na naga istar sa isad na komunidad kaupod san iya ginikanan, lola, manghud na lalaki na si Raju, kag iya diotay na manghud na babayi, si Rani. May dagdag pa na kaupod sinda sa balay na si Mithu, usad na parrot na iya best friend.

Kun kitaun si Meena, ordinaryo la sia pareho sa iba pa na bata na iya mga kaedad. Maki amigo siya, pero di sia taha maghunga hunga.

Upodan ta si Meena sa iya mga paglakaton sa iya pagkabata kaupod an iya mga pagkalipay, pagsakat sa mga puno, paghunga hunga san mga bagay na di nia aram, pagsolbar sani na mga bagay mientras ginapakita man nia an iya mga kaya himuon sa iya edad.

​





Maayong adlaw po! Ako si Meena. Amo po naman ini an akon manghud na lalaki, si Raju, akon manghud na beybi na babayi na si Rani, kag an akon ​parrot na si Mithu. Ini po na istorya bahin sa kun pan o namun buruligan na padakuon si Rani na mahimsog kag dili magkasakit.





San diotay pa si Rani na bata, pina-aram kami san amon maestra san sa pagpabakuna. Amo daw ini an nagaprotekta san mga bata kontra sa mga delikado na sakit. An mga bata, dapat magpabakuna sin upat na beses sa sulod san edad na isad ka tuig.





Dinara namon si Rani sa health center para sa iya primero na bakuna pagtuntong niya san unom kabulan.





Wara naila si Rani san iya una na ineksyon, pero naudong man la an iya pagtangis kay gin liaw liaw namun siya ni Mithu.





Pagkatapos san pagbakuna, ginhatagan san health worker si Mama sin isad na espesyal na card . Nakasurat sani na card an immunization records ni Rani. Dapat ini himuson kay gagamitun ini sa pagtuna pag eskwela ni Rani.





Pag uli namun, naghimo man ako sin isad pa na para kan Rani. Paagi sani, maski ako, pwede magkita kita san tanan na mga pagpabakuna niya.





Pagkahapon, naghilanat si beybi Rani kag medyo naghubag an iya paa na gin-ineksyunan. An sabi san health worker , normal lang daw ini kag nangyayari man sa iba na bata.​





San sunod na bulan, ginpabakunahan naman namun si Rani sa panduha na beses, kag dili sia nagtangis man lang.





San sunod pa na bulan, nagkasakit sin diarrhea si Rani. Nagdesisyon si Mama na pabakunahan na la si Rani sabay sa pagpakita sa iya sa health worker kaya dinara dayun namun si Rani sa health cener. .





San siyam na bulan na si Rani, dinara namun sia sa health center para sa iya urhi na bakuna. Kaayo la ni Rani kay makatarawa san iya hinimo didto, binutong niya an irong san health worker.





May nahimo ako na kanta manungod kan Rani namun. Pwede ba nio ini itukdo sa iyo pamilya kag mga amigos, amigas?

An mga diotay na bata kinahanglan sin upat na pagbisita sa health center.

..​​Usad-Duha-Tulo-Upat!

Kun wara ini na upat na pagbisita, dili si Rani makasiguro san iya maayo na kalawasan.

Magbisita sa ika unom ka bulan, kag sundan pa sin tulo na beses!

Darhun sia sin upat ka beses.

Kag dili dapat maglimot limot san adlaw san pagbisita!





Adi ginapakita ko sa iyo an akon ginhimo na card o record. Ginamarkahan ko ini kada pabakuna ni Rani. May mga dyotay ba kamo na bata sa iyo pamilya? Pwede ba kamo makahimo sin irog sani na card para makita o matsek gayud niyo na an iyo mga dyotay na bata napapabakunahan sa tama na panahon?





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Upat na Pagbisita ni Baby Rani (Baby Rani’s Four Visits). 			 Author: UNICEF. 			 Illustrator: .

		 			 Published by UNICEF, 			www.letsreadasia.org 			 © UNICEF. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2022. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: charina estoquia





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Copyright





Guide


Cover

Start of Story





