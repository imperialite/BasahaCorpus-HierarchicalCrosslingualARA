Strawla, Reyna sang mga Basura


John Frederic C. Bugayong




Louie “Weng” N. Daguison





Nagasalalamo nga baho sing pan-os nga pagkaon, dunot nga panit sang mga utan, patay nga mga sapat, kag iban pa nga nagkalainlain nga basura sang mga tawo ang nagakabuhi sa kaharian sang Calajunan.

Diri makit-an ang nanarisari nga mga klase sang basura kag ang ila halangdon nga reyna, si Strawla.

Si Strawla duag pula. Isa ka dangaw kag tunga ang kalabaon. Human sia sa plastik. May mataas sia nga panulukan sa iya kaugalingon tungod naghalin sia sa isa ka sikat nga kapehan sa syudad.





"Pagkatapos kita gingamit sang katawhan, wala man lang sila sang pag-ulikid," akig nga ginpabutyag ni Strawla sa iya mga kaupdanan nga basura.

"Mahal nga Reyna, madamo man sang mga gapamasura ang nagapangolekta sa aton para i-recycle," sabat sing isa ka plastik nga botilya.





"Huo, matuod. Madamo man sa gihapon ang indi kabalo magpain sang ila basura. Wala nila ginatuman ang mga layi kag regulasyon," paathag ni Strawla.

"Mahal nga Reyna, napanilagan ko man nga amat-amat nga may pagbag-o ang katawhan," dugang pa sing isa ka ukot nga papel. Mabatian ang pag-ugyon sang iban nga mga basura sa kaharian.





"Indi ina matuod! Ako mismo ang nakakita nga wala gihapon sang pagbag-o ang mga tawo!" pagpamatok ni Strawla.





"Ano ang imo pagahimuon batok dira, Mahal nga Reyna?" pamangkot sing isa ka tuktukon nga lata sang sardinas.

"Luyag ko nga magbalos kag ipatilaw sa ila ang aton pwersa! Hahaha!" singgit ni Strawla dala ang matunog nga harakhak nga naglanog sa Calajunan.





Agud matigayon ang iya plano, nagpadulong si Strawla sa syudad para mapamatud-an nga wala man gihapon sang pagbag-o sa katawhan.

Nagsugod sia sa basurahan lapit sa kapehan kon sa diin sia naghalin. Didto nasapwan niya ang iban pa gid nga kasubong man niya nga mga straw.





"Ngaa ari ka diri upod sa amon?" pamangkot sing isa ka straw nga duag puti.

"Ari ako diri para hagadon kamo magbalos kontra sa katawhan. Tubtob subong indi man sila gihapon kahibalo magpain sing madunot kag indi madunot," pagpangganyat ni Strawla.





"Apang indi man kami human sa plastik. Human kami sa papel kag pwede na madunot," paathag sing isa ka straw nga duag puti man.

"Buot-silingon wala na sila nagagamit sing plastik nga straw kaangay sa akon?" pamangkot ni Strawla nga indi makapati sa iya nabatian.





"Huo, madugay na ina. Amo ina nga maghalin ka na diri kay ang tanan diri madunot lang," panabog sang mga straw nga human sa papel. Isa ka yuhum lang ang ginhatag ni Strawla. Isa ka plastik nga yuhum.





Dismayado man, nagpadayon si Strawla sa iya pagpasimpalad. Nagpadulong sia sa mga kanal tungod may pamatuod sia nga didto nagasupon kag nagapugong sa pag-ilig sang tubig ang iban pa nga mga plastik.

"Sigurado ako, sa tion nga ini, makasalig na ako sa akon mga abyan nga plastik. Mapamatud-an nga wala gid sang pagbag-o sa katawhan,” hambal niya sa iya kaugalingon.





Nanglapsi si Strawla sa kakibot sang makit-an nga matinlo na ang mga kanal kag tayuyon ang pag-ilig sang matin-aw nga tubig diri. Wala man lang sing bisan isa ka basura nga nagasab-it ukon nagasupot.





Sa iya pagtangla, nakita niya ang karatula nga nakalansang sa isa ka poste. Mabasahan diri ang mga tinaga nga: PLASTIC-FREE TOWN.

Nagyuhum lang sia liwat. Ang iya plastik nga yuhum.





Daw malunay ang kalawasan ni Strawla sa iya mga natukiban. Wala man sia gihapon nadulaan sang paglaum. Ginpakamaayo niya nga magpadulong sa baybay kon sa diin sigurado na gid sia nga may makit-an nga basura.





Sa pinakaulihi nga tion, iya nakita ang mga kabataan nga nagapanguha kag nagapamulot sang basura.

Nagakinadlaw sila samtang nagalinagsanay. Nagapaindis-indis sila pamulot sang mga botilya, mga plastik, mga lata kag ano pa nga mahimo liwat mapuslan.

Sa tion nga ato, bangud sa nagsilinamo nga kaakig, kasubo kag pagkadismaya, wala na nagpadayon si Strawla sa iya tinutuyo.

Nagdesisyon na lang sia nga magbalik sa Calajunan.





Samtang nagapanglakaton sia pabalik sa Calajunan, nalabayan niya ang isa ka duog nga may nagapanghugas kag nagapaninlo sang mga basura nga straw. Ang mga nahugasan nga mga straw may nanarisari nga duag, kag ginaobra nga mga bag, sandals, kag banig.





Si Strawla nagpalapit sa ila kag nagyuhum. Isa ka matuod-tuod nga yuhum.





This book was developed as part of the ABC+: Advancing Basic Education in the Philippines project. ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Micron Rey Fuego, Master Teacher I, ICS, SDO Iloilo City; Juvy Baranda, Principal II, SDO Capiz; Dymphna Leizel Jocson, Public Schools District Supervisor, District IV-C, Jaro; and Lilibeth Larupay, Education Program Supervisor - LRMS, SDO Iloilo.; and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

The workshops and professional development, along with the editing and design of this book, were conducted with the support of Hubon Manunulat, Kasingkasing Press, and Iloilo Museum of Contemporary Art.

If you copy and distribute this work in its entirety, without making changes to content or illustrations, please label the work as follows: “Reproduced on the basis of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create a translation of this work, please use the following label on your work: “Translated from an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create an adaptation of this work, please use the following label on your work: “This is an adaptation of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

For full terms of use and attribution, http://creativecommons.org/licenses/by-

nc/4. 0/





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Strawla, Reyna sang mga Basura (Strawla, Queen of Garbage). 			 Author: John Frederic C. Bugayong. 			 Illustrator: Louie “Weng” N. Daguison. 			 Editor: Gil Montinola. 			 Contributor: USAID's ABC+: Advancing Basic Education in the Philippines.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2020. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 19

Page 21

Page 23

Page 25

Page 27

Page 29

Page 31

Page 33

Page 34

Copyright





Guide


Cover

Start of Story





