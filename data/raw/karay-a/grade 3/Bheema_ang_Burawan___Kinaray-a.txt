Bheema, ang Burawan





Paraturog si Bheema kag pirmi tana gakaburaw. Gani, nakaraan tana kang bakero nga si Ramu.





Sara ka adlaw, nagpamangkut si Gauri nga baka,"Andut masubo ikaw Bheema?" Nagsabat si Bheema, "Ginakaraan ako ni Ramu hay adlaw-adlaw gakaburawan takun. Sarang mo ayhan ako mapukaw kada aga?" "Huod, himuon ko," kuon ni Gauri. Pagkasunod nga aga, timprano pa matunog nga nag-unga si Gauri, apang wara magbugtaw si Bheema.&nbsp;





Kang kasisidmon run, nasugata ni Moti nga ayam si Bheema halin sa suba."Adlaw-adlaw gakaburawan takun. Sarang mo ayhan ako mapukaw kada aga?" Pamangkot ni Bheema kay Moti. "Huod, himuon ko," kuon ni Moti. Pagkasunod nga aga, nagtinaghol si Moti. Nakabugtaw bala si Bheema? Wara gid daw!&nbsp;





Kang kasisidmon run, nasugata ni Cheenu nga sulog si Bheema. Nagkuon si Bheema kay Cheenu, "Kada aga nagapanukturuok ikaw kag makabugtaw ang tanan. Sarang mo ayhan ako mapukaw?" Nagsugot si Cheeno. Pagkasunod nga aga, matunog kag malawid nga nagpanukturuok si Cheenu, apang wara magbugtaw si Bheema.





Sunod nga kasisidmon, nakita ni Bheema si Kalu nga uwak nga nagaharakhak."Kalu, palihog pukawa ako sa rum-an?" Pangabay ni Bheema. "Andut indi? Maharakhak takun agud makabugtaw timo." Sabat ni Kalu. Pagkasunod nga aga, putoyputoy ang harakhak ni Kalu apang wra gid magbugtaw si Bheema.&nbsp;





Nasubuan si Bheema. Sunod nga aga, may naghugpa nga langaw sa ana nga irong. "Haaah…tttssiiii… aaaahhhtttssiiii!" Nagbangon si Bheema kag matunog nga nagpanghatsi.





"Abaw! Nakabugtaw ako. Paano takun nakabugtaw?" Natingala gid si Bheema. "Ginpukaw ko ikaw," Kuon ka langaw."Sarang mo bala ako mapukaw patas ka diya adlaw-adlaw?" "Huod," Kuon ka langaw. Nalipay gid si Bheema. Indi run tana maburaw kada aga!





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Bheema, ang Burawan (Bheema, the Sleepyhead). 			 Author: Kiran Kasturia. 			 Illustrator: Shweta Mohapatra.

		 			 Published by , 			https://storyweaver.org.in/ 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: JUNE REY DULLETE





Table of Contents


Page 2

Page 3

Page 4

Page 5

Page 6

Page 7

Page 8

Copyright





Guide


Cover

Start of Story





