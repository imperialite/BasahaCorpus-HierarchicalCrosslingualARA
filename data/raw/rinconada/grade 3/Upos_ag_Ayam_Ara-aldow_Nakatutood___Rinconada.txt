Upos ag Ayam Ara-aldow Nakatutood





Upos adi.





Ayam adi.





Mainit a aldow nguwan. Nag-iyan sa lawa sira Upos ag Ayam.





Naglalangoy sa lawa si Palaka.Sabi niya, "Nangisnitan na ka aldow. Iyan na sadi tubig, maagnow sadi!"





Nagtalon sa tubig tas langoy si Ayam. Pero si Upos diri nagtalon sa tubig. Nagpatagak si Upos sa pangpang.&nbsp;&nbsp;





Nag-unga si Palaka, "Upos, tauno ka di naglalangoy?" Simbag ni Upos, "Di ako tattaong maglangoy."





Unga ni Palaka, "Tauno?"&nbsp;

Simbag ni Upos, "Di ako pinangigin na paralangoy.&nbsp;

Nakaka-agi lang ako."





Sabi ni Palaka, "Pero di ika pinangigin na mag-agi!

Ku sadit pa ika, di ika maka-agi.

Nakatood ika pauno mag-agi."





Nag-isip-isip si Upos para kadto.

Nabayad niya sira Palaka tas Ayam sa tubig.

Bana masaya maglangoy saka mainit pa man nanggad sa aldow.





Unga ni Upos, "Gusto ko makatood pauno maglangoy. Pwede bang tutturuan mo ako kung pauno?"





Simbag ni Palaka, "Kaya kong ipabayad kanimo pauno maglangoy.

Pero makatotood lang ika pag pinurbaran mo.

Testingan, testingan, testingan...tas maglangoy na ka!"





Di sigurado si Upos.

Sabi niya, "Gusto ko makatood maglangoy.

Pero kaipuwan ko sa tabang."





Agko naisip si Ayam.

Sabi niya, "Baka ading kawoy pwede makatabang kanimo."





Nag-iyan si Upos sa tubig.

Maray iya saka maagnow.





Kinaptan ni Upos su kawoy sa laka ugot.

Kinaptan man adi ni Ayam sa ugot.





Pakatapos, naglangoy na si Upos!

Sabi niya, "Wow! Naglalangoy na ko!"&nbsp;





Sabi ni Palaka, "Lang ganting mo Upos!

Ta diri na kinakaptan a kawoy ni Ayam nguwan!"





Nagluwas na sa tubig sira Upos, Ayam saka Palaka.





Sabi ni Upos, "Malaka-astig kadto! Di ako pinangigin na paralangoy pero nakatood akong maglangoy sa pagtesting!"





Nag-agi paiyan sa kawoy sira Upos, Ayam, tas Palaka.





Nagtalon si Palaka sadto kawoy.

Sabi niya, "Malang init sa aldow. Mayang na sadi kawoy, maagnow."





Nagpanik si Upos sa kawoy tas nag-ula kaabay ki Palaka.

Pero di nagtaas si Ayam.

Nagpirmi iya sa baba.





Unga ni Palaka, "Ayam, tauno di ika nagtataas sadi kawoy?"

Simbag ni ayam, "Di ako pinangigin na parapanik...:"





Bye-bye, Upos.

Bye-bye, Ayam.

Bye-bye, Palaka.





Ehersisyo ni Palaka

Testingan na makatood sa bago kada aldow

Testingan na makatood sa bago kada aldow.



O kaya something na bago sa paagi.

Mga halimbawa

Magdrowing gamit su usad mong kamot.

Ibugkos a sintas ka sapatos habanag nakapkit ah mata.

Spell a ngaran mong pabaliktad.

Testingan na magtalon sa usad na tiil.

Testingan magtalon patalikod.

Purbaran na bilangon ngamin na bike sa lugar ninyo.

Purbaran na sabiyon a alphabet patalikod (z-y-x-w-v-u...).

Magtugtog sa instrument.

Mag-anap sa bagong ngayamon.

Testingan na...





About Cat and Dog&nbsp;

Cat and Dog were born in 2006in Wulanyilli (Ghana), on the blackboard of the local school. They helped the children of this small village to write and read. The first Cat and Dog books were printed in black and white

on an old xerox machine. Nowadays Cat and Dog books are translated into many languages. They help children all over the world to write and read. And so the story goes on and on.

Cat and Dog books are funny and easy to read. Learn only 200words and start reading the books.

For more information, visit: www.cat-and-dog.org





&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Upos ag Ayam Ara-aldow Nakatutood (Cat and Dog Learn Every Day). 			 Author: René Leisink. 			 Illustrator: René Leisink.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Carl Anthony Gorgonia





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Page 23

Page 24

Page 25

Page 26

Page 27

Page 28

Copyright





Guide


Cover

Start of Story





