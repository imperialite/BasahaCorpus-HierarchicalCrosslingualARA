Si Bantalaan kag ang Pula nga Gusu


Bothaina Orabi




Bothaina Orabi





Sa sang ka marayu nga kadagatan, dampi sa palaw kang mga isla, natapungawan si Bantalaan sa siyagit kang anang bugto nga si Panit. Naglangoy tana paagto sa anang bugto kag gintapik dya kang anang palikpik. "Naano ikaw? Nagasiyagit ikaw haw?"





Ginturuk tana ni Panit. "Gusto ko kang pula bala ria nga lumot nga nagapananga kang kon anu-ano."

Kilala ayhan dya ni Bantalaan? Nanumdum nga nanumdum si Bantalaan, "Aha! Buut mo hambalun ang gusu nga pula? Sa diin mo nakita haw?"





"Nakita ko ginaangkab kang tamban. Namit itsura na. Gusto ko man!" ingus ni Panit.





Natingala si Bantalaan. "Wara bay tatun nagakaun kang lumot." Gindaw-an na si Panit kang pagkaun. "Basi gusto mo kang lukos kag pasayan? Di gani dyang mananam nga alumahan!"





Nagsyagit liwan si Panit kag nagburubaliskad. "Indi takun ka ria. Gusto ko tana ang pula nga lumot! Mapagutum lamang takun!"





Nagpalibug si Bantalaan kon paano tana makabuul kang pula nga lumot. Nadumduman na ang abyan na nga si Kurukuru kag namat-od nga pamangkuton tana. Nagpanabaw ayhan tana ka dya nga adlaw? Sagap nga sagap si Bantalaan hangtud nasapwan na si Kurukuru.





Ginparapitan na si Kurukuru. "Kinahanglan ko raad kang gusu nga pula para sa libayun ko. Pwedo mo ako mabul-an?"

Sabat ni Kurukuru, "Garing hina ako maglangoy ba. Mga sara ukon darwa pa ikaw ka adlaw nga mahulat antes ko matugro ka nimo."





Ugaring indi makahulat si Bantalaan kay nagapagutum si Panit. Ginapasalamatan na run lang si Kurukuru bag-o dya maglangoy kang makuri paagto sa anang balay sa takut kang mga korales. Ano na lang ang himuon ni Bantalaan ka dya?





Nadumduman ni Bantalaan si Igat. Dalidali tana naglangoy paagto kay Igat nga nagatapik pa sa balitobong. "Kinahanglan ko raad kang pula nga gusu para kay Panit. Pwede mo ako mabul-an kang pirang nahut?"





"Pasenya gid Bantalaan ha. Indi ko mabilin ang pagkaun ko." Naghuyhoy ang palikpik ni Bantalaan.





Pagkaburubhay, nakita na si Palad. Bisan sa madalum dya nagauli, kun kaisa nagapanabaw man. Nagahingapos si Palad sa pagkaun kang Almihas nga dara na ka dya.





Ginparapitan ni Bantalaan si Palad.

“Kinahanglan ko raad ka pula nga Gusu halin sa madalum nga parte kang dagat para sa bugto ko nga si Panit. Mapatigayonan mo ako?”

“Huud e. Pira bay tugro mo?” sabat ni Palad.





Daw ginhangawa si Bantalaan. “Ano haw ang gusto mo?”

“Gusto ko kang pulahan nga mga Almihas,” sabat ni Palad.

Nahangyus si Bantalaan. “Pero ang mga pulahan nga Almihas, sa idalum gid kang kadagatan!”





Nanindugan si Palad. “Basta, pulahan nga Almihas ang kabaylo ka pula nga Gusu.”

Hambal ni Bantalaan, “Kun manalum ako kang pulahan nga Almihas sa idalum,

mamupo lamang man e ako ka pula nga Gusu.”





Nagsalum si Bantalaan. Nagaamat-amat dura ang kasanag kag ang tubig nagaramig samtang tana nagapaidalum nga nagapaidalum.





Samtang nagapaidalum nga nagapaidalum, nagahinay man nga nagahinay ang mga huni hasta wara run ti mabatian. Napaigo ni Bantalaan ang kainitun ka ana nga lawas pero indi tana makapasantu sa kadulum. Mas ginakurum tana sa kahadluk. Dulum-dulum gid.





Hinali lang may sanaaw nga nagtuhaw. Lagi-lagi na dya ginlangoy samtang nagahingalit nga makakita ka pula nga Gusu, mga lumot, kag mga lagu sa dagat. May nakita man tana nga pulahan nga Almihas!





Nagparapit si Bantalaan sa ginahalinan kang sanaaw. Ano ayhan dya?





Mga daragkul kag nagaidas nga bangkil, kag may ramag sa ulo!

Hala, amo ayhan dya nga klase kang sapat ang Angler Fish?





Sus! Nagkurudug si Bantalaan kag madasig nga naglangoy parayu. Nagalagas ang Angler Fish.





Gindasigan na pa ka langoy kag naghingagaw hamros kang pula nga Gusu.

Daw indi gid masarangan!





Nanaruso liwat ang Angler Fish. Nakalikaw si Bantalaan kag nakahamros kang gamay nga pula nga Gusu.





Ginkagat na ka hugut ang pula nga Gusu kag nagbutyog paibabaw. Nalubsan na si Palad, kag si Igat nga nagatapik gihapon sa Salmon. Naagyan na man si Kurukuru nga wara gihapon ka dab-otungud sa ana nga kakuri.





Sa katapusan, makita na run gawa ang kasanag halin sa ibabaw kag naumpawan gid man ang ana nga kakulba.





Nakita na si Panit nga nagahulat kana. Nagbalikid dya kana kag nagsiyagit.

“Pula nga Gusu! Gusto ko kang pula nga Gusu!”





Gindaho ni Bantalaan ang pula nga Gusu kay Panit.

“Mayad lang nga pagkaun!”

Wara nagbuhay pagtiraw ni Panit kang pula nga Gusu, gindupra na dya kag nagtil-ak.

“Aaak! Lapot man dya sabor na!”





Ginmulalngan ni Bantalaan ang ana nga pulahan nga Almihas.

“Ay ti, mayad lang kay nahingagaw ko pa dya ang pulahan nga Almihas halin sa idalum.”





Hinali lang nagsiyagit liwat si Panit samtang ginatudo ang Tamban nga may ginakaun nga malaikog.

“Gusto ko ria! Gusto ko ria!”





Katapusan.





This book was adapted as part of the ABC+: Advancing Basic Education in the Philippines project.

ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, Celestino S. Dalumpines IV, EPS-Filipino, and Schubert Anthony C. Sialongo, EPS-LRMS, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

This book was also evaluated by Leticia Arevalo, Bernadette Ordinario, and Phoenix Allanah Zandria Tordesillas, and field tested by Michelle Antonette Sanchez.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Si Bantalaan kag ang Pula nga Gusu (Tuna and the Red Algae). 			 Author: Bothaina Orabi. 			 Illustrator: Bothaina Orabi.

		 			 Published by Asafeer, 			https://digitallibrary.io/en/books/details/1664 			 © Asafeer. 			Released under CC-BY-NC-SA-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-SA-4.0.



		 			For full terms of use and attribution, http://creativecommons.org/licenses/by-nc-sa/4.0/

		 			Contributing translators: Kea Chiva, rpdo Research





Table of Contents


Page 1

Page 1

Page 2

Page 2

Page 3

Page 3

Page 4

Page 4

Page 5

Page 5

Page 6

Page 6

Page 7

Page 7

Page 8

Page 8

Page 9

Page 9

Page 10

Page 10

Page 32

Page 35

Page 38

Page 41

Page 44

Page 47

Page 50

Page 53

Page 56

Page 59

Page 62

Page 65

Page 68

Page 71

Page 74

Page 77

Page 80

Page 83

Page 86

Page 89

Copyright





Guide


Cover

Start of Story





