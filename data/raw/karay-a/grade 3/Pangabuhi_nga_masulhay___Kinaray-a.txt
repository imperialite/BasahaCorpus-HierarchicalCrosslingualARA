Pangabuhi nga masulhay





Sangka adlaw, nagsaylo ang pamilya kang mga tulabong kag ang pamilya kang mga uwak sa sangka bahul nga puno kang akasya.&nbsp;

Malapad ang katalunan, kag raku ang mga kakahuyan.&nbsp;

Nagalaum raad ang tagsa ka pamilya nga mahalin ang iban kag mangita kang lain nga puruy-an.&nbsp;

Kundi gani, basi mag-irinaway sanda sa pag-agaway kang ligwa. &nbsp;





Kon maghalin ang mga ginikanan sa pagpangita kang pagkaun, nabilin ang andang mga pisu nga sanday Tulabong Gamay kag si Uwak Iki.&nbsp;

Sa wara magbuhay, nag-abyanay ang sanday Tulabong Gamay kag Uwak Iki.&nbsp;





Nag-imaway sanday Tulabong Gamay kag Uwak Iki sa paglagaw sa katalunan.&nbsp;

Sa hanili, andang nakita ang sangka elepante kag sangka tigre nga naglubsanay sa makitid nga banas.&nbsp;

Dumdum nanday Tulabong Gamay kag Uwak Iki nga magsumpakilay ang elepante kag ang tigre.&nbsp;

Pero naglubsanay lang ang darwa kag nagpadayon sa andang pagpanaw.&nbsp;

Naham-ut ang darwa ka pispis. &nbsp;





Hambal ni Cente Elepante, "Patas kami nga mapagrus, pero lain man ang amun karan-un.

Indi kinahanglan nga mag-away kami. Sarang namun nga palubsun ang isara kag isara kag magpadayon sa amun paagtonan, bisan makitid ang dalan. &nbsp;





Burubuhay, sa guwa kang talon, may nabatian nga mga limug sanday Tulabong Gamay kag Uwak Iki.&nbsp;

Nakita nanda ang kuti nga nagapatiti kang lapsag pa nga balabaw.&nbsp;





Hambal ni Inang Kuti, "Nagkaradura ang akun mga kuting, kag ang balabaw nga diya wara run it nanay. Amo diya ang paagi nga makabulig ako sa nagakinahanglan."





Sa utahan, may nakita sanda nga ayam. Ano ang anang ginabuhat? Ginapakaun kang ayam ang anang damog sa gamay nga kuting.&nbsp;





Ginpaathag ni Anjing Ayam nga dapat mangin maalwan ang mga daragkul nga sapat sa mga magagmay.&nbsp;





Nakunyag sanday Tulabong Gamay kag Uwak Iki sa andang natun-an: Indi kinahanglan kang mga mapagrus nga sapat nga mag-inaway, dapat nga buligan ang mga nagakinahanglan, kag mangin maalwan ang mga daragkul nga sapat sa mga magagmay.&nbsp;

Ayhan ang andang mga pamilya makapangabuhi it masulhay kon sundon nanda diya.&nbsp;

Dali-dali sanda nga nag-uli agud sugidan ang andang mga ginikanan.&nbsp;





Ginsundan kang pamilya Tulabong kag pamilya Uwak ang mga pagturun-an nga napudyot kang andang mga kabataan.&nbsp;

Sa wara magbuhay, naghiriugyon sanda kag iririmaw nga nangabuhi it masulhay sa puno kang Akasya.&nbsp;





Mga pamangkot:

1. Ano ang paraligban kang darwa ka pamilya kang mga pispis?

2. Ano ang pagturun-an nga ginbahin nanday Cente Elepante, Inang Kuti, kag Anjing Ayam?

3. Ano ang tatlo ka bagay nga Inyo nadumduman sa sugidanun?&nbsp;





&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Pangabuhi nga masulhay (Living in Harmony). 			 Author: Myint Cho. 			 Illustrator: Thiha (Sakhan Thit). 			 Editor: Shwe Mi.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Alex Delos Santos





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Copyright





Guide


Cover

Start of Story





