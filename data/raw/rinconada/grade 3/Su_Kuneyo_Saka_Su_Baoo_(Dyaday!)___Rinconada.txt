Su Kuneyo Saka Su Baoo (Dyaday!)





Narurumruman mo pa su istorya ku pagpapariya ku kuneyo saka baoo? Sa alawig na panahon, uda ibang pinag-usipan su mga ayop kundi su istorya kadtong papariya saka su mga nakipagpapariya.





Isi ta man na nadaog su kuneyo ta siya ugakon ag grabe su kumpyansa sa sadiri. Isi ta man na nanggana su baoo dahil maluway saka mantenido siyang mag-agi. Isi man adi ku mga ayop sa kabukidan, kaya padagos nindang rinespeto su darwa.





Na mantenir su pagigin mag amigo ku darwang magka kompitensiya. Ta su baoo, diri nag para-ablada ku kapangganahan niya. Su koneyo man, ta isi niyang patas su laban ninda, diri ipinagraot ku boot su kadaugan sadto baoo.





Paka agi kin dakul na bulan, su hade ku kabukiran na iniistaran ku kuneyo saka baoo, agko mga mahalagang bagay na kaipuwan pag-usipan saka su hade ku katakin na kabukiran. Alagad, ining hade ninda, diri kadto pwedeng makagalin. Kaya, nagdesisyon siyang ipadara na sana su kuneyo saka baoo bilang mga representante niya.





"Dapat maski usad kaninyo, mag-iyan sadto katakin na kabukiran," manda ku hade, ku nag iyan kanya su kuneyo ag su baoo.





"Boot kong makiusip kamo, sadto balyong hade, manungod sa nagkapirang mahalagang bagay. Ipaisi ninyo kanako a kaisipan niya manongod kuyan, pagbalik ninyo sadi" "Larga na!" sabi ku hade. "Rumrumon ninyo na agko sana kamo usad na aldow para tapuson a manda ko."





Bukong maray su tinampo paiyan sadto katakin na kabukiran. Malang bato saka kadakol tunok. Agko pa darwang salog na kaipowan batluyon.





Napag isip-isip ku mag amigong kuneyo saka baoo na diri ninda magigibong solo su manda ku hade. Kaipuwan nindang sabay na mag baklay, saka mag-tinabangan. Su plano ninda: kakargawon ku kuneyo su baoo sadto parteng matunok. Pagbatloy sadto darwang salog, su baoo naman a mig karga sadto koneyo.





Ku sumunod na aldow, tinipon ninda su mensahe ku hade, saka sinda nag-ipos nang pagalin. Dinali-dali sana ku kuneyo su paglabos sadto parteng matunok, ku mga alagwat niyang lakang. Mantang su baoo, grabe su pamugol tanganing diri maulog.





Pag-abot ninda sadto salog, su kuneyo naman su linnunad sadto likod ku baoo. Madali sanang linnangoy ku baoo su salog. Pagkabatloy ninda ku darwang salog, diri na nauban, nakaabot na sinda sadto katakin na kahadean.





Pakatapos ku pakipag-usip ninda sadto hade ku katakin na kabukiran manungod sa mga pinaabot na mensahe ku hade ninda, su kuneyo saka su baoo nag-ipos nang pauli.





Mas madali na su pagbaklay ninda pabalik kesa ku paiyan, dahil ta isi na ninda su gigibuwon. Su dating magkakompitensya, lang ray nang nagtinabangan. Kaya, naipaisi ninda tulos sadto hade ninda su kaisipan ku usad na hade, bago pa man matapos su oras na itinao kanda.





&nbsp;





&nbsp;Kuloran ading drowing kin pauno mo gustong kuloran.





Kuloran ading drowing kin pauno mo gustong kuloran.&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Su Kuneyo Saka Su Baoo (Dyaday!) (The Hare & the Tortoise (Again!)). 			 Author: Venkatramana Gowda. 			 Illustrator: Padmanabh.

		 			 Published by , 			https://storyweaver.org.in/stories/798-the-hare-the-tortoise-again 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: Cara Imperial





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Copyright





Guide


Cover

Start of Story





