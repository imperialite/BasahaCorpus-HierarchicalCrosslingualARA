Istorya kin Tulong Kinaban





&nbsp;Ineenganyo ku Kagsurat, Ilustrador saka CANVAS ana pag hiras kading libro saka pagkasurat sa lokal na bibisaranon, alagad pinakikiusip na diri pagbaguwon ana mga ladawan. Mabalos.





&nbsp;





Usad na aldow sa kakawuyan, nagpuon ng magkusog su kalayo. Napiritan nang gumalin su ngamin na ayop.&nbsp;





Agko usad na hummingbird na nagpawatak. Naglayog paiyan sa salog, tinnuka kin gatikat na tubig, naglayog pabalik, saka isinigbo sadto kalayo.





Pabalik-balik, su hummingbird naglalayog paiyan sa salog, nagsasaldok sa usad na tubod kin tubig saka isisigbo sadto kalayo.





Diri maka-tubod su mga ayop na nagsisilong arayo sa pangpang. Pinag-ngisyan saka pinag-kantyawan su hummingbird.&nbsp;





''Uno sa silong mo a ginigibo mo?'' Unga ko mga ayop.





Uda pag-alangan, kalmadong sinnimbag so hummingbird, ''Ginigibo kun uno a kaya ko.''





Para-apon sa Bituon&nbsp;

Author Unknown

Art by Liza Flores





Usad na aldow, agko nag-agi-aging lalaki sa gilid kin kadagatan. Nakabayad syang ribo kan starfish na naianod sa pangpang.&nbsp;&nbsp;





Ku nakasilong siya sa gilid ka dagat, agko siya nabayad na nag-iiwag na bagana nagbabayli. Ku arani na siya, nabayad niyang babayi palan adtu, saka diri siya nagbabayli. Kinding, nag-irarum pa siya, namumurot starfish&nbsp;saka minama-anan sindang ibinabalik paiyan dagat. Binauy siya, "Maray na ramrag! Unong ginigibo mo?" Napundo su igin na babayi, nanilong-silong saka nagsimbag, "Binabalik ding starfish paiyan dagat marig diri sinda matigbak."





"Diri ika mag-para-isip ," sabi kan lalaki. "laka-dakol siton starfish. Uda man migbago."

Nag-irungog sana su igin na babayi. tapos nag-ungko siya, nag-purot nanggad sa&nbsp; starfish, saka inapon sadtu dagat pag-agi ku dakulong alon, Sinilngan nanggad niya su lalaki, nag-ngirit, saka sinabing, "Nya, agko baga nabago !"&nbsp;





&nbsp;





&nbsp; &nbsp;





A Hari anggan a mga Maharlikhang Kawoy





Usad na gab-e, agko matakot na pangiturogan su hade. Napangituroganan niya na habang nakalunad siya sa kabayo paiyan sa mauswag na kabukidan, nagsabi ah angin sa katimogan na: "Magmaan sa nangag uulogan na kawoy! Magmaan sa nag uulogan na kawoy!" Dawa luway anggan punok sanang innaangin, nakatakot pananggad su hade. Kaya pinabirik niya ah kabayo sabay luwas sadto katatanuman.





Sunod na aldow, Nagmanda su hade na putolon ngamin na kawoy sa pagrurugaring niya. "Diri ta gugustohun na maulogan sa kawoy a mga igin ta" sabi niya. "Aalinun ta a kakakawuyan, tapos migtanom na sana sa mga gulay." Nag-uyon man a mga tawo sa pagboot ku hade, Makakapili sira sa magayon na klase na kawoy na magagamit ninda pantugrok sa baloy anggan makagibo sa mga kagamitan habang a iba man ipapabakal.





Namuya saka ginnaan su buot ku hade ku naputol su ngamin na kawoy. Pero diri namuya a mga tawo. Nagsisirbing istaran sa bayong anggan nagtatao ah kawoy sa trabaho sa mga paragibo sa baluy anggan paraputol. Kaya naudaan sinda sa trabaho, pati mga bayong.





Alagad ku uda na mga kawoy, naging malain na ah panawon. Natigbak na su mga pananom na gulay. Uda na maginibo ah mga tawo kundi silngan a kandang natad na agko nagkakayat na mga putol na masitas.&nbsp;





Napurisaw su hade. Nagiyan siya utro sa kabukidan para baydon ah naraot sa kapalibotan. Uda na mga kawoy kaya uda na migsangga ku makusog na angin. Kaya nagkararaot a mga tanom anggan masitas. Pinanluya su hade sa nabayad niya. Abang naka ungko nagpapaingalo su hade sa likod ku kabayo, narungog niya utro a angin na nagsasabing: "Magmaan sa nag-uulogan na kawoy! Magmaan sa nag-uulogan na kawoy!"&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Istorya kin Tulong Kinaban (3 Earth Tales). 			 Author: Paul Aird. 			 Illustrator: Plet Bolipata, Liza Flores, Ivee Olivares-Mellor.

		 			 Published by , 			http://www.canvas.ph/art-and-stories?urlid=art-and-stories&page=2 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Loren Hernandez, Reynald Ocampo, Cara Imperial, Josepha Pelyessa Belleza, Ivan Boaquiña





Table of Contents


Page 2

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Copyright





Guide


Cover

Start of Story





