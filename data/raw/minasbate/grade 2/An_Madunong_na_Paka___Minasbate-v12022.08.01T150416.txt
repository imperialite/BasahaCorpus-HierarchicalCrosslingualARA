An Madunong na Paka


Sat Dich




Sorn Srey Neang





Pirme sibot si Koykoy sa paghimo san kun nano-nano. Dili nya ila an magkutaw sa tubig kag sya an pinakamaniwang sa inda tanan. Ginatinarawhan sya san iba na paka kay sya an kakaiba sa tanan.





Usad na adlaw, nalimutan ni Koykoy mangalasdose kay ginparatrabaho nya an iya pinakabag-o na proyekto! Nagtuna magreklamo an iya tiyan.





Nagdalagan sya san matulin pauli sa balay. Sa iya pagdali-dali, napangkog kag nahulog sya!





“May, gutom na ako! Hain po an akon pangalasdosehan?” hunga ni Koykoy pag-abot nya sa inda balay. Adto sa higdaan an iya iloy. Maluya an iya

itsura. “Anak, malain an akon pamatyag. Nahulog ako sa imburnal myentras nagahanap ako san pagkaon. An mga kemikal an naghatag sa akon san pantal kag dili ako makatindog.” “Kaipuhan ko magkadto sa bukid kag maghanap san imo bulong, May.” Napaubo an iloy ni Koykoy kag nagsabi, “Ayaw! Masyado harayo kag delikado!” “Ayaw paghandal, Mamay. Maisog kag madunong ako.”





Naghali si Koykoy pakadto sa bukid. Nakaabot sya sa usad na dako na suba. Pan-o sya matabok sa suba?





Taudtaod may usad na plastik na botelya an galutaw-lutaw. Nagkaigwa si Koykoy san ideya! “Gagamiton ko an botelya sa paghimo san baruto na

magalutaw patabok sa suba.”





Nagin matibay na baruto an botelya. Pero ginpatalibudan si Koykoy san grupo sa mga isda. “Sa diin ka makadto, paka?” hunga san pinakadako na isda. “Pangamuyo ko, ayaw man ako pagkauna,” nakimalooy na sabi ni Koykoy. “Makuha ako san bulong para sa akon iloy na igwan sakit.” Nalooy an isda kan Koykoy kaya ginduso sini an iya baruto sa tama na direksyon.





Dili nagdugay, nakakita si Koykoy san mga paka. “Kaganda san baruto!” siyak san usad. ”Salamat sa imo,” sabat nya. “Aram ba nyo kun hain an bukid?” “Opo, itutukdo namon sa imo!”





Malipay na nagralakat sinda Koykoy kag an iya mga bag-o na amigo. Nagapamati sinda sa iya mga ideya kag dili siya ginatawhan. Pero nagahandal sya gihapon para sa iya iloy.





Dili nagdugay, nalantawan na ninda an bukid kag oras naman san pag-uli san mga paka. Kaipuhan magin maisog si Koykoy kag magpadayon na mag-usad.





Sa kadugayon, naabot nya an lugar san bukid kun hain nagatubo an naiiba na mga dahon. An mga dahon na ini an makabulong sa iya iloy. “Yehey! Nahimu ko!” siyak ni Koykoy.





San preparado na pauli si Koykoy, igwa sya sin naisip na matahom na ideya. “An mga nagalupad na plastik sa hangin an posible na madara sa akon pauli!”





Naglumpat si Koykoy sa hangin! Kaya la kay gumulpi an uran, kag nagin rason san paghulog san iya parachute hali sa langit.





Sa isad na makusog na kalabog, nahulog si Koykoy sa isad na elepante. Nginarat an elepante. “Nanu an nasa likod ko?” “Ako ini, si Koykoy na paka. Pauli na ako para mahatag sa akon iloy an iya bulong. Pwede mo ba ako

mabuligan?”





Makusog na initsa san elepante si Koykoy sa ere. “Woohoo! Makauli na ako!” siyagit ni Koykoy. Pero nakita san usad na gutom na agila an paka na nagalupad sa hangin.





“Kuha ko ikaw, paka!” siyak sani. “Ayaw man ako pagkauna!” nakimalooy na sabi ni Koykoy. “Kinahanglan ko darahon ini na bulong para sa akon iloy. Malain gayud an iya pamatyag.” “O, sige, buligan ta ikaw,” kumporme na sabi san agila. “Kaniwang mo man para kaunon.” Gindara san agila si Koykoy pauli sa iya balay.





“Mamay, adi na po ako! May dara ako na bulong para sa imo!”





Nag-ayo an pamatyag san iloy ni Koykoy. “Pan-o ka nakaabot sa bukid kag nakabalik?” hunga nya. Gin-istorya ni Koykoy an iya inagihan kag kun pan-o

nya ginamit an mga basura para makahimo san mga gamit na makabulig sa iya paglakaton. “Bilib-bilib ako sa imo, Koykoy,” an sabi san iya iloy.





Dili na ginamangno ni Koykoy kun nano an ginaisip san iba na paka sa iya. Aram nya na iba sya sa inda. Makabulig sya sa mga tawo kag makahimo sya san mga kabilib-bilib na mga bagay! “Damo akon naiisip na ideya. Hulaton nyo kun nano an masunod ko na hihimuon!”





Para sa kalikasan

Para mabawasan an paggamit san plastik, tanan na merkado sa Phnom Penh ginainsistir san batas na pabayadon an mga kustomer para sa plastik na bag.

Maghimo man an gobyirno san kampanya para tukduan an mga tawo parti sa dili na maayo na epekto san plastik sa aton planita kag kun pan-o magdyutay an paggamit san plastik.

Para sa dagdag na impormasyon, magbisita sa:

https://plasticfreecambodia.com/individuals/

https://youtu.be/WXGThM

Dagdag impormasyon parti sa aton patalibod hinatag san Conservation international sa pakikiusad san The Asia Foundation





Suportado san Smart





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Juancho P. Azares, Gladys Judd D.Perez, and Jinky S. Paniza and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Irene Lumbao.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Madunong na Paka (The Clever Frog). 			 Author: Sat Dich. 			 Illustrator: Sorn Srey Neang. 			 Editor: Buth Sonrin, Butt Sophal.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Enrique Villasis, Joper C. Escalante, Ruffa Mae Velasco, jessica alcantara, France katrina Basical, The Busy Pinoy Mom





Table of Contents


Page 1

Page 2

Page 3

Page 4

Page 5

Page 6

Page 7

Page 25

Page 28

Page 31

Page 34

Page 37

Page 40

Page 43

Page 46

Page 49

Page 52

Page 55

Page 58

Page 61

Page 63

Page 66

Page 68

Copyright





Guide


Cover

Start of Story





