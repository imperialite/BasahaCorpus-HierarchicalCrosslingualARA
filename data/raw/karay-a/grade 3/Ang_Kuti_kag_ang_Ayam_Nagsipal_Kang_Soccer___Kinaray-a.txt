Ang Kuti kag ang Ayam Nagsipal Kang Soccer





Amu dya si Kuti.





Amu dya si Ayam.&nbsp;





Sanday Kuti kag Ayam nagsipal kang soccer kaimaw kang andang mga abyan nga kanday Kanding kag Karnero.

Nagalantaw ang pangka.&nbsp; &nbsp;





Tandaun ang Ayam sa soccer. Una, ginlampasan na ang Karnero. Waw!





Sunod, ginpasa na ang bola paagi sa batiis kang Kanding. Sagad-sagad!





Ginapasa na pagid ang bola sa Kuti. Nagabantay ang kuti sa gol.&nbsp;





Ginsalu kang Kuti ang bola. Kag ginsipa paagtu sa gol…..





..... ugaring wara nagsulod ang bola. “Haraguy!”





Naglupad ang bola sa babaw kang gol. Ang ana tsinelas lang ang nagsulod sa gol.&nbsp; &nbsp;





Nasubuan ang Kuti. Nagsakit ang buut kang Ayam.





Nagsinggit ang ayam. “Manhaw naglapaw ang bola?” “Ikaw gid ang pinakahina nga manugsipal kang soccer.&nbsp; &nbsp;





Nagparapit ang Pangka sa Ayam kag naghambal, “Nakita ko nga sakit ang imu buut. Ugaring ang ginhambal mo nakasakit kay Kuti.”&nbsp;&nbsp;





“Bukut tuod ria. Tandaun nga manugsipal kang soccer si Kuti!”





Ginpurot kang Pangka ang tsinelas ni Kuti sa gol.





Ginhambalan kang Pangka ang Ayam, “Kon ikaw man bi sa posisyon ni Kuti?”&nbsp;





Gin-uba kang Ayam ang ana nga manami kag bag o nga sapatos.





Ginsuksok kang Ayam ang tsinelas ni Kuti.





Kag nagdalagan paagto sa bola.&nbsp;





Ugaring natumba tana.&nbsp;





Ginbuligan kang Kuti ang Ayam para magtindug.&nbsp;





​Ginturok kang Kuti ang Ayam.&nbsp;

Kag ginturok man kang Ayam ang Kuti.&nbsp;

Kag nagkupkupanay sanda darwa.

&nbsp;Nagkadlaw ang Pangka.





“May napinsaran ako. Ginagamit ko permi ang akun wala nga kahig kon magsipa kag ang imu gamit magsipa ang tuo mo nga kahig…”&nbsp;&nbsp;





Ginsuksok kang Kuti ang anang sapatos sa anang tuo nga kahig. Kag ginsuksok man kang Ayam ang anang sapatos sa wala na nga kahig.&nbsp;





Nagpadayon ang sipal. Kag sanda ang nangin pinakanami nga grupo nga manugsipal kang soccer!&nbsp;





Panaw dun ako Kuti.&nbsp;

Panaw dun ako Ayam.&nbsp;

Panaw dun ako Pangka.

&nbsp;Panaw dun ako Karnero.&nbsp;

Panaw dun ako Kanding.&nbsp; &nbsp;





Nagabuhat kang pagdayaw ang mga pangka.&nbsp;

&nbsp;Nalipay ako kon ginadayaw ako&nbsp;

“Tandaun ikaw nga manugsipal kang soccer.”&nbsp;

Gani ginahambalan ko man ang akun ,

&nbsp;“Ikaw tandaun man nga manugsipal kang soccer.”

&nbsp;Sa kadya, nalipay ang akun mga abyan&nbsp;

Anu ang nagapalipay kanakun?&nbsp;

Sadya ako kon hambalan ako kang akun abyan, “_______________________.

”

Gani ginahambalan ko man ang akun abyan, “__________________________.”

Nalipay gid ang akun abyan.&nbsp;

&nbsp;Anu ang nagapasubo kanakun?&nbsp;

Nasubuan ako kon hambalan ako, “__________________________________.”&nbsp;

Gani wara ko gid nahambalan ang akon abyan, “________________________.

”

Wara dun nasubuan ang akon abyan.&nbsp; &nbsp;





Parte sa Kuti kag Ayam

Ang Kuti kag Ayam ginbata kang 2006sa Wulan Yilli (Ghana), sa blackboard kang sangka local nga eskwelahan. Ginabuligan nanda ang mga bata kang dya nga gamay nga baryo para masulat kag magbasa. Ang una ng Kuti kag Ayam nga mga libro ginbalhag sa itum kag puti gamit ang daan nga xerox machine. Sa kaya nga panahon, Ang Kuti kag Ayam nga mga libro ginsulat sa nasari sari nga mga lenggwahe. Ginbauligan nanda ang mga bata sa bilog nga kalibutan para makaaram magsulat kag magbasa. Kag nagapadayon ang andang estorya halin katu hasta kadya.

Karadlawan kag dali basahun ang mga libro kang Kuti kag Ayam.&nbsp;&nbsp;





..





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Kuti kag ang Ayam Nagsipal Kang Soccer (Cat and Dog Play Soccer). 			 Author: René Leisink. 			 Illustrator: René Leisink.

		 			 Published by , 			https:/www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Jennyvi Española





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Page 23

Page 24

Page 25

Page 26

Page 27

Page 28

Page 29

Copyright





Guide


Cover

Start of Story





