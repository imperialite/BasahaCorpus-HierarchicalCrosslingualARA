Satya, Pagmaan!





Diri mapamutang si Satya.&nbsp;

Nagparadalagan ag nagparalukso ag nagparatirig-tirig ag nagparaburo-balintong..... saka binnagsak!&nbsp;





"Umula sana raw ikang pulaw dawa usad na minuto!" sabi ni Appa. "Kin ika makulgan, diri nungka ika kanako magrapo na nag uuraol," sabi ni Akka.&nbsp;





"Diri sana ika makapusa sa dawa uno!" sabi ni Thaatha. "Nariribaraw mo klase," sabi ko kanyang maestra.&nbsp;





Alagad uno man maginibo ni Satya kin a kanyang mga kamot ag paa pirming nagbabayle?&nbsp;





Dominggo nguwan. Alduw na pinaka paborito sa semana ni Satya - a alduw kin kuno nag-iiyan iya sadto bukid kin sari nagtatrabawo si Amma.&nbsp;





Malang lawig na baklayun paiyan sadto bukid, miglagbas sa mga sikretong taas-ag-babang agiyan, kaiwasan, kanubnuban ag mga maluway na bulos na sapa.&nbsp;





Bagana kunewong patalon-talon ag usang paduro-dalagan si Satya.&nbsp;

"Maalnas a lamod. Mag-ingat ika!" sabi ni Amma.&nbsp;





Nagkamang iyang kaagid sa ulaypan ag nagnanap kaagid sa sawa. "Mag-ingat ika sa mga tudok!" sabi ni Amma.&nbsp;





Nagduyan iyang kaagid sa lawa ag nagluksong bagana unggoy. "Wheeeeee!" "Gamiton mo a mapupusog na sanga, sadit kong unggoy," sabi ni Amma.&nbsp;





Nagkampay iyang bagana pato ag naglangoy na bagana talapang. "San sana ika ababuw, amo?" sabi ni Amma.&nbsp;





Guguno iyang bagana tu-ko ag tatalon na bagana kanding. "Di ika sa mapaalnas!" sabi ni Amma.&nbsp;





Ikakampay ni Satya a kanyang takyag na bagana pakpak ag mag-iinguang maglayog parayo. Iniisip niyang bagana iya naglulupad ag nagpapaimbulog arog sa buwitre.&nbsp;





Kin lawod na sa gab-i, kin kuno nagsusulnod na aldow ag mga kirit-kirit nagpupoon na sa nganga, oras na para umuli. Migbaktot na si pagal na Satya sa taludtod ni mama niya. Migbagtas sira pabalik sa pababa-ag-pataas na mga aagyan, kaumman, kanubnuban ag kasasapaan.&nbsp;





Ko mabayad&nbsp; ni Appa, Akka and Thaatha si Satya na puno sa rungas ag lamod, ka ulok nira sa katatawa.&nbsp;





Rinigos iya ni Thaatha. Ipinagluto iya sa panggab-iyan ni Appa. Inistoryan iya ni Akka ko kanyang paboritong istorya na nakaturugan niya.&nbsp;





Sa pangaturogan ni Satya, iya nagparadalagan ag nagparatalon ag nagparatirig-tirig ag nagparaligid-ligid...&nbsp;





.....ag nagparalayog parayo!





Pauno kaya sira mag-iwag? Ay, arog ka pag iiwag ni Satya! Di mo isi na a mga ayop, mga bayong, ag mga insekto nag-iiwag man sa man-iba-ibang paagi ag man-iba-ibang rason? Arog ta, nag-iiwag sira primero nganing makaanap sa masiram na kaunon, kumportableng istaran ag mapagpayabang pamilya. A iba man kanda nag-iiwag nganing makadulag sa mga pararakop ag diri makaon ka ibang ayup. Isiyon ta kin paunong nag-iiwag a iba kining mga nilalang na adi!





Pamoso a mga dolphin ta kin paunong nakakaawon sira patalon paluwas sa tubig. Kaya mo raw na tumalon paluwas? A mga cheetah amo pinaka makakaskas na ayopa sa raga. Kaya nirang dumalagan ag bumuag man, lalong-lalo na pag sira nanrarakop. Kaya mong bumuag?





&nbsp;A mga ugama kayang mag-agi na patagilid. Kaya mong mag-aging patagilid? A mga tipaklong kayang tumalon sa malang taas sa maray, lalo na kin gusto nirang dumulag sa kumkaon kanda. Kaya mong tumalon sa malang langkaw? Nagkakamang a mga kuhol. Luway-luway. Malaka luway-luway. Kaya mong magkamang luway-luway?





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Satya, Pagmaan! (Satya, Watch Out!). 			 Author: Yamini Vijayan. 			 Illustrator: Vishnu M Nair.

		 			 Published by , 			https://storyweaver.org.in/stories/11243-satya-watch-out 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: Sheila Amoroso





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Copyright





Guide


Cover

Start of Story





