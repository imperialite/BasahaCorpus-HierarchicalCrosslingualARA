Nagsarita na si Lukton


Kong Sok Keng




Hin Koemyean





Gustong magpara-dalagan saka magpara-ngayamon

sira Lukton, Riwit saka Tupang sadto malaka-berdeng kaduduutan.





Usad na aldow, maraot su pagmati ku mga kaiba ni

Lukton kaya nag-isip sira na diri na nguna maggalin sadto baloy nira.

Diri adto pinag-intindi ni Lukton. Nagdalagan iya paluwas para mangayamon.





Ku sunod na aldow, uda su mga kabarkada ni Lukton

sadto kaduduutan. Pig-aanap niya sadto palibot

kinding di niya sira naturakan.

Nag-isip na sana si Lukton na mag-uli na iya.





Sadto aagyan, nabayad niya si Riwit na nag-iispray sa

kemikal sadto mga pinapadakulong tanom na gulay.

Agko mga bubutangan na uda na butang na kemikal,

naglulutow-lutow na sana sadto salog.





Naisipan niya na pumundo tanganing kabisaranon su

barkada niya. Kinding nauuyam pa nanggad iya ta diri

nakipagngayamon si Riwit kanya, kaya nagpadagos na

sana iya sa paglayog.





Pagka-agi sa pirang aldow, iniyanan ni Riwit si

Lukton.

“Tauno ta diri ika nag-iiyan sadto kaduduutan

nganing makingayamon?” unga ni Lukton.

“Ah, nagkulog kaya su buros saka payo ko. Diri ako

maka–agi,” sabi ni Riwit.





Napupurisaw si Lukton ku barkada niya.

“Baka nakakaon ika sa agko ilo. Umiyan na kita sa

doktor,” sabi ni Lukton.

Tinabangan ni Lukton su barkada niyang mag-agi.

Kinding ku makaabot na sira sadto salog, malang luya

na ni Riwit na lumayog.

Nag-anap si Lukton sa maabang istik nganing gibuwon

na agiyan. Nagpuon nang mag-agi si Riwit kinding

napa-alnas iya.





“Tabang! Mauulog ako sadi tubig!” makusog na sabi

ni Riwit. Kinaptan ni Lukton su istik nganing

matabangan si Riwit.

“Kumapot ika,” makusog na sabi niya.





Lalong nagrurusros si Riwit sadto istik.

“Diri ko na kayang kumapot pa sa mauban,” sabi ni

Riwit.

Pinipirit ni Lukton si Riwit na magin makusog.

“Diri ika bumiliw! Ta bagana agko kumakagat kanimo

sa tubig,” sabi pa ni Lukton.





Biglang naputol su istik! Naulog sadto tubig sira

Lukton saka si Riwit. Usad na maduag na tupang su

linnukso, gusto sirang kaunon.





Nagparasisiyak si Lukton.

“Ulat, Tupang! Kami baga adi, mga barkada mo!”

Nagkamang sira sadto pinaka-araning dawon sa

water lily.





“Ah, diri ko tulos ika nabisto! Diri kaya ako

nakababayad sa tultol. Uno ginigibo ninyo sadi?” unga

ni Tupang.

“Mig-iyan kami sa doktor. Maraot ading pagmati ni

Riwit,” simbag ni Lukton.





Siguro, dapat umiba man ako,” sabi ni Tupang.

“Diri man kaya ako napamumutang kading mga mata

ko. Pati ding mga kulit ko agko mga malalata,”sabi pa

niya.





Napaisip si Lukton kin uno a nangyayari.

Nag-isip iya na magpaayag ka nasa buot niya.

“Riwit, baka su mga kemikal na pig-ispray mo sadto

mga tanom, amo nakaraot kanimo. Tapos su mga

butangan na naulog sadto tubig amo man naka-

apekto ku mga mata saka kulit ni Tupang,” paliwanag

ni Lukton.

Nakatakot si Riwit ta su ginibo niyang sala, amo palan

nagin kawsa ku mga nangyari kanda.

“Okey sana adto, Riwit,” sabi ni Tupang na nakatawa. “Itatama ta su salang nagibo. Kinding kaipuwan ta

ngunang mag-iyan sa doktor tanganing mabulong

kita,” sabi pa ni Tupang.





Pag maray na pagmati niya, lilinigan ni Riwit su mga

basura saka ati sadto tubig.

Agko iya naturan na mga bagong paagi kin pauno niya

aatamanon a mga tanom na diri naggagamit sa

nakararaot na kemikal.





Mga rugang na kaisipan sa kapaligiran

Ang Conservation International (CI) ay para sadto mga lokal na tawo ag ekwelahan na arani sa sapa, Pursat ag Lawa ng Tonle Sap nganing mapataas ah kaaraman sa mga isyu sa kapaligiran. Ang CI ay nagtatao kin mga impormasyon tungkol sa pamamahala ng basura, paggamit ng pestisidyo, pangangalaga sa buhay-ilang, at edukasyon sa kapaligiran nganing ang bawat pamayanan ay makatuod mangalaga ag gamiton kin tama ah mga mahahalagang yamang tubig.

Para sa rugang na impormasyon, bisitahin ito:

https://www.conservation.org/projects/Pages/tonle-sap-lake-conserving-cambodia-fish-factory-mekong.aspx

Ah rugang na impormasyon sa kapalibotan itinatao kin conservation intenational sa pakikipagtabangan sa The Asia Foundation





Suportado kan SMART





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Salvacion Magistrado & Franlie Ramos-Corporal, Sheila Loria, Marlene Laya, and Estefanie Delloro, and was approved for publishing by the Department of Education Region V - Bicol Learning Resource Management Section (LRMS) of

the Curriculum and Learning Management Division (CLMD). The book was field tested by Joanalyn Sarmiento.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Nagsarita na si Lukton (Grasshopper Speaks Up). 			 Author: Kong Sok Keng. 			 Illustrator: Hin Koemyean. 			 Editor: Butt Sophal.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Ali Vince Robosa, Jacobito Botor





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 20

Page 22

Page 24

Page 26

Page 28

Page 30

Page 32

Page 34

Page 37

Page 38

Copyright





Guide


Cover

Start of Story





