Ang Nahadlok nga Tren





May isa ka maanyag kg bag-o nga tren nga nag labay sa riles nga gahingalan ky Loco. Gina dayaw gd sya sang mga daan mga tren tungod sa iya nga dagway. "Abi mo maka pamasyar ka gid sa tanan nga mga bag-o nga lugar" ang promisa sang iban nga daan nga tren - pero c Loco indi gusto sang abentura - wala sila kabalo nga c Loco ginakulbaan sa tanan kag tungod dira sa iya kulba amu na nga nagamayan gid siya sa iya nga pagkatawo.





Indi siya gusto maghalin sa pasilungan sa riles. Daw gakupos ang iya pamatyag kon mabatian ya nga gahuni ang mga baka sa wayang pero gina patawhay sang mga daan nga tren ang iya pamatyag. Ginakulbaan man si Loco kon magtaghol ang mga ido kag mag dalagan pakadto sa iya. Gina pangabay niya nga maka panago siya biskan diin ukon didto na lang siya matinir sa pasilungan sang riles.&nbsp;





Ang nakalibot na sa bilog nga pungsod nga maalam kag tigulang nga tren nakakita kon anu ka hadlok ang nawong ni Loco kag hinamblan ini nga mas daku ka pa sa mga ido kag baka. Pero si Loco indi sigurado kag naghambl siya nga "Pero mabaskog sila kg maisog amu na nga indi ko gusto maglakat nga gaisahanon." Nagsabat ang tigulang nga tren, "Pero wala ka gaisahanon, palangga nga Loco, upod mo pirmi ang drayber sang tren kg ang gwardiya"





Kilala ni Loco ang gwardiya. Isa siya ka maanyag nga tawo nga naga alsa kag ipapalid palid ang bandera kon manug lakat na ang tren. Medyo kagamay sa iya ang panan-aw n Loco. Wala siya sang salig nga mahalungan siya sa biskan anu. Kilala man ni Loco ang drayber nga si Babu kag naga salig gid siya sa iya mabuot nga nawong.&nbsp;





Umabot gid ang isa ka daku nga kaadlawan ky Loco kag nagsugod na ang iya una nga panglakaton. Gin palibot siya halin sa Tamil Nadu malapit sa dagat pakadto sa Jamu sa kilid sang bukid.

Gin tuslok ni Babu ang dapat pilinduton kag gin palibot ang siradora kag umandar na si Loco halin sa estasyon sang tren upod sang iya kurason kg baba.&nbsp;&nbsp;





"Oooo" nakibot siya kag nag singgit pero anu ayhan ang natabo? Ang iya tunog pareho gd sa isa ka matalon nga pito! ang mga maya naglupad palayo. Kag samtang naga dagu-ob ang iya tunog, nag lupad mn palayo ang mga uwak kg pispis samtang palayo sa riles nga ginakulbaan. Natingala gid si Loco nga may nakulbaan sa iya kag sya nagkadlaw.





Nag-uyog ang duta kag ang mga ido sa palibot nag dinalagan.

Samtang malayo na si Loco sa iya puluy-an, nakita ya naman ang isa ka toro nga naga pungko sa riles. Kinulbaan naman ini kag nag singgit na naman "Oooo!" kag dumalagn ang toro sang madasig para malagyo.





Indi makapati c Loco nga amu to kadaku kag makusog nga tinuga gin kulbaan sa iya nga isa lng ka tren! Nabatyagan ni Loco nga mas maisog na sya kag nag namat-od nga indi na mag kakulba sa mga leon kag tigre. Pero bal-an nyo bala kon diin c Loco makadto sunod?&nbsp;





Sa sulod sang madulom kag malaba nga kweba sang bukid, si babu nga drayber wala gid nahadlok kag malipayon niya nga gin tum-ok ya liwat ang mga pilinduton kag ginpasiga ang suga sang tren pero nahadlok gid si Loco. "Noooo, indi ko gusto dira magsulod," singgit ni Loco pero ang iya huni pareho lng sa manami nga pito. Paglabay ni Loco sa kweba, ang iya suga naga pasanag sng madulom nga alagyan.&nbsp;





Sang pag gwa nya sa pihak nga alagyan, nahimasmasan siya sng iya kakulba. "Oooo!" suminggit siya liwat kag ang iya tunog pareho naman sang malaba nga pito pero wala na siya sang gina kakulbaan pa.&nbsp;





Subong si Loco malipayon nga naga panglakaton sa mga uma kg mga taytay, palibot sang mga bukid, sa mga kakahuyan samtang naga huni sya nga pareho sang pito kag naga hambal sa tanan nga mag pahigad sa iya alagyan. Nakasakay na bala kamo upod ni Loco?





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Nahadlok nga Tren (The Timid Train). 			 Author: Bharati Jagannathan. 			 Illustrator: Preeti Krishnamurthy.

		 			 Published by , 			https://storyweaver.org.in/stories/209-the-timid-train 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: Mae Apin





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Copyright





Guide


Cover

Start of Story





