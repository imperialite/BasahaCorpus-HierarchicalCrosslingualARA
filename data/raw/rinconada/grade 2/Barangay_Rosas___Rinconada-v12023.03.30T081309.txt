Barangay Rosas


Su Nyein Chan




Wunna Lwin





Kadtong unang panawon, agko usad na baranggay kin sari a mga tawo nagtatanom sa mga pulang rosas. Dawa sari ika mag iyan, magayon pagsilngan ta a mga hardin puno sa mga pulang rosas. Nabisto sa ibang lugar a barangay na adi, purmedyo ka mga magagayon na pulang rosas na tinatanom nira.





Pero ni usad sa barangay uda nakakaisi kin tauno ta nagpapadakulo sira sa parepareyong klaseng pulang rosas. A iba nagiisip na purmedyo adi sa

mga apuon nira na nagpadakulo sa arog kan na klaseng pulang rosas. A iba man nagtutubod na pag diri sira magtanom sa pareyong pulang rosas, isusumpa sira.





Usad na aldow, nakaturak su usad na lalaki sa sadit na kawon na agko butang na kakaibang mga tulang sadto baba ku baloy niya. Nabigla su lalaki. Diri niya isi kin pauno adto naka-iyan sadto baba ku baloy niya. Kaya nagdesisyon siya na itanom su mga tulang na naturakan niya.





Inataman sa maray ku lalaki su itinanom niya. Ku mamurak adi, napuno su masitasan niya sa manlaen-laen na makokolor na burak.





Nangalas su mga tawo sadto baranggay ku mabayad nira su mga burak na iba-ibang kulor. Agko yelo, asul, lila, saka puti na nagtubo sadto bitnga ku mga pulang rosas nira.





Kadakol nag-isip na migka-agko sumpa su lalaki. Kaya pinirit nira na tang'galun tulos su mga burak na agko manlaen-laen na kulor. Pero sabi ku lalaki, diri kuno niya pwedeng rauton a masitasan na pinagpara-ataman niya.





Na-udit su mga tawo ku barangay sadto lalaki, kaya diri na nira siya pinag-mangno saka su mga burak sadto masitasan niya. Nasakitan sa maray su lalaki ka pang-urualdow niyang pagbuway-buway, abang diri basang iya pinag-mamangno ku mga kaabay niya sa baloy.





Usad na aldow, usad na pintor galin sa palasyo ku hadi a nag-iyan sadto barangay. Naisiyan ku hadi na agko palan magagayon na burak kaya pinabalik niya su pintor para ipinta su mga magagayon na burak. Kamuyang sinabat ku mga tawo sadto baranggay su pintor, tapos pinabayad nira su mga pulang rosas na nakatanom sadto mga masitasan nira.





Binabayad ku pintor su mga masitasan, tapos nag-ula sadto usad na burol para pu'nan nang mag-pinta. Nag-ulat su mga tawo sadto baranggay kin uno magiging itsura ku pinipinta niya. Kaya ku natapos na niya, nabigla su mga tawo na buko man sanang kulor pulang rosas su pininta, kundi iba-ibang kulor. Sabi ku usad na tawo sadto barangay, migka-agko kuno sumpa su pintor.





Pero sabi ku pintor, kaipuwan man a iba-ibang kulor saka itsura para makagibo sa usad na magayon na drowing. Sabi pa niya, bukong sumpa a pagiging-iba a itsura ka usad na bagay, kundi maipababayad ining

usad na magayon na obra. Kaya napag una-una ku mga tawo sadto na tama man su sinabi ku pintor. Nag-pundo na sirang magtubod na agko sumpa.

Ginakos nira su lalaking paratanom saka pinag apresyar su mga tanom niya na agko iba-ibang kulor.





1. Uno sa paglaom ku mga tawo sadto barangay a mingyari kin migtanom sira sa ibang pananom kaabay ka pulang rosas?

2. Uno su mga kulor ku mga burak na tinanom ku gurang galin sadto naturakan niyang karton kin mga binni?

3. Uno sinabi ku pintor na taga-palasyo sadto mga tawo sa barangay?

4. Uong kulor a gusto mo? Tauno ta amo yan nagustuwan mo?





1. Uno sa paglaom ku mga tawo sadto barangay a mingyari kin migtanom sira sa ibang pananom kaabay ka pulang rosas?

2. Uno su mga kulor ku mga burak na tinanom ku gurang galin sadto naturakan niyang karton kin mga binni?

3. Uno sinabi ku pintor na taga-palasyo sadto mga tawo sa barangay?

4. Uong kulor a gusto mo? Tauno ta amo yan nagustuwan mo?





Ading libro nabilog sa paagi ka book development workshop na ginibo sa pakikiusad ka Third Story Project ag The Asian Foundation. A Third Story Project ay naggigibo sa mga libro para sa mga igin na Burmese ag sa iba pang mga lengguwaheng Maynmar tanganing ipanao sa mga igin na nangangaipuwan sa Myanmar. Ading mga libro sinurat ag kinurit tanganing ipabayad an palaen-laen na isyu kan kaponokan, pakikiusad, pagkakaiba-iba, gender, kalikasan, ag karapatan ka mga kaiginan.





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Belen Pili, Riema Yocampo, Joselito Baracena, Sofia Baile, and Eugene Brisenio, and was approved for publishing by the Department of Education Region V - Bicol Learning

Resource Management Section (LRMS) of the Curriculum and Learning Management Division (CLMD). The book was field tested by Danica Jane Fuentes.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Barangay Rosas (Rose Village). 			 Author: Su Nyein Chan. 			 Illustrator: Wunna Lwin.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Alvin Franco Agtarap, Kent Patrick De Lima, Higino Penones, Dan Randolf Francia





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Copyright





Guide


Cover

Start of Story





