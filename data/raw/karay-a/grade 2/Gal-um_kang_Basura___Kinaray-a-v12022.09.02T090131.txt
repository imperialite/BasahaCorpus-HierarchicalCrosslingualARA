Gal-um kang Basura


Karanjeet Kaur




Bhavana Vyas Vipparthi





Si Chikie subu-subu gid sa kananda nga mag-amigahay.

Subu-subu gid tana sa ana nga bilog nga klase. Bisan pa gani sa bilog nga kalibutan.





Mga amigo kag amiga? Wara run ti amigo kag amiga si Chikie. Bangud nga may gal-um nga nagaharon-haron sa ana nga ulo.





Panit kang kahel kag putos kang biskuwit, guba nga siripalun kag tinahadan kang lapis, gupi nga baseyo kag silopin nga may nanari-sari nga kolor. Tanan ginadapuan kang nagahagung nga langaw.





Wara it gusto magsipal sa bata nga may gal-um kang basura sa ana nga ulo.

“Ano bay kun mahulugan timo ka dunot nga panit kang saging? YAYKS!”

“Dali tana makita bangud kang gal-um kang basura nga nagasunod-sunod kana.”





“Dali imawi ako, mapanaw kita paagto sa eskuwelahan,” hagad na kay Sonia. Nagdalagan parayu si Sonia.

“Puwede ko mahuram ang tarahad mo?” pamangkot na kay Sweety. Nagkusmod si Sweety kag nagsaylo kang purungkuan sa ingud ni Aisa.

Bisan mag-igma, si Chickie lamang isara nagakaun.

Nabinagbinag ni Chickie nga dapat nagpati tana sa bilin ni Nanay na nga indi magrapta.





“Indi pag-itablug ang panit kang saging sa karsada!”

“Ibutang ang supot kang biskuwit sa basurahan!”

Pero wara namati si Chickie. Nagkadlaw lang tana kag nagsige gihapon rapta.





“Pira ka adlaw, sundan ikaw gid kang ramo mo!” pangara ni Nanay na.

Kinadlawan lang tana ni Chickie.





Pagkasunod nga adlaw, nakabugtaw si Chickie sa ana nga nabahuan kag sa hagung kang langaw. May gal-um kang basura nga nagaharon-haron sa ana nga ulo!

Nagtuod ang hambal kang Nanay na. Indi run makakadlaw si Chickie!





Nagpalagyo si Chickie pero ginlagas tana kang gal-um kang basura. Ginsilhig na ang gal-um kang basura pero indi dya mabuul.





Ginhimo ni Chickie ang TANAN!

Ginsinggitan na ang gal-um nga magparayu kana.

Gintirawan na pa gani dya nga ipilak sa basurahan.

Pero indi gid tana paghalinan kang gal-um kang basura. Nangin masinulub-un si Chickie.





May natabo!

Nakita ni Chickie si Berto nga nagatablug kang panit kang saging sa aragyan. Nag-ugtas si Chickie. Wara bala nakita ni Berto ang gal-um sa ana nga ulo?

“Hoy, Berto!” singgit na. “Indi pagraptaha ang panit kang saging hay basi may makadanlug!”

Kinulbaan si Berto sa gal-um kang basura. Ginpurot na ang panit kag ginbutang sa basurahan.





Pagkasunod nga adlaw, nagnipis ang gal-um!

“Ano ang natabo?” natingala si Chikie.

Nakita na si Tiya Karo nga nagasaprat kang silopin.

“Tiya!” hambal ni Chickie, “mayad siguro tipunon ta ang mga silopin para magamit liwat.”

Ginpurot ni Tiya Karo ang mga silopin kag naghalin.

Pagkasunod nga adlaw, pagkabugtaw ni Chickie, nagnipis pa gid ang gal-um. Nakayuhum si Chickie. Man-an na run kun ano ang himuon.





Kun may nagapangrapta ka putos kang biskuwit ukon tinahadan kang lapis, ginasaway ni Chikie. Ginapamurot na man ang nagarinapta nga mga gupi nga plastik nga baseyo kag ibutang sa basurahan.

Nagaamat-amat limpiyo ang purok. Ang gal-um kang basura sa ulo ni Chickie, naganipis nga naganipis. Tubtub sangka adlaw, indi run dya makita. Siguro, si Chickie run ang sadya-sadya nga bata sa kalibutan.





Wara run nagpangrapta kang ramo si Chikie. Sa tuod lang, gusto na mag-estorya sa malimpiyo nga purok. Nahadlukan tana nga magabalik liwat ang gal-um kang basura.

Sin-o makalantu.





Estoryahan natun ang basura.

Nadumduman nyo bala kun ano ang nagakatabo sa nagarinapta nga basura? Wara dya nagahimo nga galum sa imo nga ulo. Ang ramo nagatirinumpok lang sa binit. Ang iba ka dya nagasupun sa mga kanal kag ginadapuan ka mga langaw kag tanga nga nagadara kang balatian! Ugh! Wara it gusto mag-estar sa mahigku nga palibot. Bisan pamangkuton nyo pa si Chickie.





Para indi makahimo kang gal-um kang basura, amo dya ang dapat tandaan: Indi magrapta sa palibot. Pirmi gid ibutang ang ramo sa basurahan.





Indi pagraptahun sa aragyan ang mga panit kang kinanan.

Ibutang dya sa basurahan.

Ang mga bagay nga magamit pa, parehas kang silopin, limpiyuhan kag gamitun liwat.

Takpan ang mga basurahan para indi pag-amagun kang mga langaw.





This book was adapted as part of the ABC+: Advancing Basic Education in the Philippines project.

ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, Celestino S. Dalumpines IV, EPS-Filipino, and Schubert Anthony C. Sialongo, EPS-LRMS, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

This book was also evaluated by Editha Gipal, Jezreel Bantolo and Melchie Caduada, and field tested by Lorivel Delgado.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Gal-um kang Basura (A Cloud of Trash). 			 Author: Karanjeet Kaur. 			 Illustrator: Bhavana Vyas Vipparthi.

		 			 Published by Pratham Books, 			https://storyweaver.org.in/stories/11166-a-cloud-of-trash 			 © Pratham Books. 			Released under CC-BY-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-4.0.



		 			For full terms of use and attribution, http://creativecommons.org/licenses/by/4.0/

		 			Contributing translators: Kea Chiva, rpdo Research





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 20

Copyright





Guide


Cover

Start of Story





