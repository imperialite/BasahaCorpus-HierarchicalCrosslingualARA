A Panganoron na Basura


Karanjeet Kaur




Bhavana Vyas Vipparthi





Pinakamamundong igin na babayi si Sisa sa kandang magbabarkada. Pinakamamundong igin na babayi sa kandang klase. Iya na gayod a pinakamamundong igin na babayi sa bilog na kinaban.





Mga kabarkada? Uda man basang kabarkada si Sisa.

Uda basang ni usad na gustong makipagngayamon ki Sisa. Pormedyo kaya adi sa nakabitin na panganoron sa payo niya. A panganoron sa basura.





Mga ubak sa orange saka putos sa biskwit, raot na ngayamnan saka pigtasaran sa mga lapis, biribid na boteng plastik saka makokolor na mga plastic bags. Ngamin adi pinaglilibot-libotan sa mga lang riribok na mga langow.





Uda basang gustong makingayamon sa usad na babaying agko panganoron sa basura sa payo. Pauno na sana kin agko maulog na lupang ubak

sa batag sa payo mo? Nagrima-rima na! Diri man basang si Sisa akapagngayamaon sa tagu-taguan. Purmedyo ta agko iya panganoron sa basura sa payo.





“Sarabay raw kitang mag-agi paeskwelan,” sabi niya ki Dona. Pero nagdalagan si Dona sa ibang direksyon.

“Pwede ko raw iramon a pangtasar mo?Unga niya ki Vilma. Nagngurot sana si Vilma saka nagbalyo sa ulaan katakin na ni Emerlina. Maski pagkaon sa

pamudtuwan solo na si Sisa. Isi na ni Sisa na dapat niyang runugon a pirming sinasabi ni Nanay niya na diri nagpara-apon sa basura dawa sari.





“Diri pag-apon sa tinampo a ubak sa batag!”

“Aponan iton na putos sa biskwit sa basuran.”

Kindi diri basang nag-irungog si Sisa. Nagtawa sana iya saka padagos sanang nagpara-apon sa basura dawa sari.





Usad na aldow, naudit sa maray si Nanay niya. “Mig-abot a panawon, ngamin na basura migsunod kanimo,” sabi niya. Nagtawa sana si Sisa. inaramragan, nagisong n asana si Sisa ku malang batang parong saka ragungrong ku mga langow. Usad na panganoron sa basura a nasa itaas ka payo niya. Nagkamatuod su sabi ni Nanay, diri na nakapagtawa si Sisa.





Pinurban ni Sisa na magdalagan parayo. Kindi su panganoron sa basura pinagsusundan iya dawa sari. Kinnuko sa siggid si Sisa tanganing siggidun

adi. Kindi diri basang adi naaalin.





Ginibo na ngamin ni Sisa. Nagsiyak na iya saka sinabiyan su panganoron na bayaan na iyang magsolo. Pinurbaran pa niyang iapon su panganoron sa basuran. Kindi diri talaga adi naaalin. Naging mamundo sa maray si Sisa.





Bigla agko nangyari! Nabayad ni Sisa si Biboy na nag-aapon sa ubak sa

batag sadto tinampo. Nauyam si Sisa. Tauno diri niya nababayad a pangaoron sa payo ni Biboy. “Hoy, pastidyong igin!” siyak niya. “Diri mo

pag-apon sa tinampo a mga ubak ta baka agko mapaalnas!” Nakatakot si Biboy sa panganoron sa basura kaya inapon niya su ubak sa batag sadto basuran.





Kinaramragan, nagsadit na su panganoron sa basura.

“Pauno raw adi nangyari?” ngalas na unga ni Sisa. Nabayad ni Sisa si Manay Rina na nag-aapon sa plastic bag. “Manay!” baoy ni Sisa. “Pwedeng pakipurot ka plastic bag ta pwede pa yan gamiton.”

Pinurot man ni Manay Rina su mga bag saka naggalin. Kinaramragan pagkagisong ni Sisa, nagsadit utro su panganoron sa basura. Napangirit si

Sisa. Isi na niya kin uno niya dapat na gibuwon.





Pag-agko nag-aapon sa putos sa biskwit o pinagtasaran sa lapis, sasawayon adi ni Sisa. Pinamurot niya su kada boteng plastik saka

ibinutang sa basuran. Nagin malinig na sa maray su barangay. Saka

nagparasadit naman su panganuron sa basura sadto payo ni Sisa. Anggan sa usad na aldow, nauda na adi. Uda na ngamin! Siguro, si Sisa na a pinakamamuyang igin na babayi sa kinaban.





Diri na utro pa nag-apon sa basura si Sisa. Gusto man talaga niyang mag-istar sa malinig na lugar. Kindi, nakatakot pa nanggad iya na baka magbalik naman su panganoron sa basura sa umaabot na panawon. Siisay kan makapagsabi!





Pag-usipan ta a basura kin uno mangyayari pag-inaapon adi maski sari.

Diri man adi magiging panganoron sa basura sa payo niyo, kindi ini pwedeng magin tambak sa basura arani sa baloy ninyo. Pag ika nag-apon sa maski sari, natitipon adi sa gilid ka tinampo. A iba man nakaiiyan sa kali galin sa baloy ninyo. Ading mga ati migbara sa kali saka istaran na sa mga langow na nagigin kawsa ka mga iba-ibang mga ilang. Hay!Dawa man siisay, uda gustong mag-istar sa maating lugar. Dawa ungaon mo pa si Sisa.





Amo adi mga paagi kin pauno mapugulan a pagkaagko panganoron sa basura:

- Pwede kitang magpuon sa paagi kana diri pag-apon sa basura sa kanatong palibot.

- Ugalion tang iapon a mga basura sa tamang basuran-anapon a pinaka-arani kanimo.





Pagkatapos kumaon sa batag, diri ipag-apon sa aagyan. Ibutang mo nguna a ubak sa sadit na bag anggan sa makabayad ika sa tamang basuran. Kadakol pang mga bagay na a pag-una mo uda gamit, arog ka plastic bag na pwede mong butangan sa ubak. Kindi buko ngamin basura. Kaya, diri mo pag-apon a bag kaiba ka ubak. Iuli mo adi saka gamiton utro. Sakban a basuran tanganing diri magluog a mga langow saka iba pang mga insekto.





.





.





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Belen Pili, Riema Yocampo, Vilma Cangayo, Madonna Monte, Emerlina Antioquia, Rechie Salcedo, and Criselda Taduranand was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Ruthsilly Samillano.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			A Panganoron na Basura (A Cloud of Trash). 			 Author: Karanjeet Kaur. 			 Illustrator: Bhavana Vyas Vipparthi.

		 			 Published by Pratham Books, 			https://storyweaver.org.in/stories/11166-a-cloud-of-trash 			 © Pratham Books. 			Released under CC-BY-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-4.0.



		 			For full terms of use and attribution, http://creativecommons.org/licenses/by/4.0/

		 			Contributing translators: Alvin Franco Agtarap, Kent Patrick De Lima





Table of Contents


Page 1

Page 2

Page 3

Page 4

Page 5

Page 6

Page 22

Page 24

Page 28

Page 31

Page 32

Page 35

Page 40

Page 43

Page 45

Page 49

Page 52

Page 55

Page 57

Page 58

Page 59

Copyright





Guide


Cover

Start of Story





