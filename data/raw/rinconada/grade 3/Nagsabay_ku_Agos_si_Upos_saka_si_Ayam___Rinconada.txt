Nagsabay ku Agos si Upos saka si Ayam





Amo di si Upos.





Amo di si Ayam.





Usad na panibagong ramrag.

Nagluwas si Upos saka Ayam sa kandang baloy.





“Maray na ramrag, Ayam!” sabi ni Upos.

Alagad kanagtutungka pa ni Ayam.

“Ma…ray…na…ram…rag…Upos” simbag man ni Ayam.





Inunga ni Upos si Ayam kin tauno ta laka pagal.

“Diri ako nakaturog sugab-i!” simbag ni Ayam.&nbsp;





“Nagpapara-adit ako,” sabi ni Ayam.

Pigparaisip ku a kanakong mga kabarkada.

Pigparaisip ku a kanakong pamilya.

Pigparaisip ku a kanakong pag-eskwela.&nbsp;





“Mayna, mag-iyan kita sadto ki Palaka” sabi ni Upos. Tibaad isi niya kin pauno mauuda iton mga kaaditan mo.”





Nag agi-agi si Upos saka Ayam sadto salog.

Sadto nira nabayad si Palaka.&nbsp;





Uda ginigibo si Palaka.

Nag-uula-ula sana saka nag-aangos.





“Di ako nakatuturog sa maray permi ta dakol akong kinakaaditan. Manungod ka kanakong pag-eskwela, pamilya saka mga kabarkada…” sabi ni Ayam.





Sabi man ni Palaka, “Paryo man kita sa kinakaaditan. Alagad mas pinipili ku paman nanggad na pag-isipan saka pag-usipan a kanakong mga kaaditan pagraramrag, tanganing pag gab-i diri na ako napupurisaw.”&nbsp;





“Maray a naisipan mo yan. Alagad mas maray man nanggad na mauda nalang a kanakong mga kinakaaditan.”





Pinaliwanag ni Palaka ki Upos saka Ayam na uda sira dapat na kaaditan.

Sabi pa niya, “A kaaditan paryo man sana ka tubig sa salog, nag-aabot saka naggagalin man sana.”&nbsp;





Sabi ni Palaka, “Dimo pwedeng baguwon permi a kanimong mga kaaditan. Pero pwede mong mabago kin pauno ka migpa-apektar ka kanimong mga kaaditan.”





Diri naiintindiwan ni Ayam si Palaka.

Anggan sa nagkuko si Palaka sa maduag na bato.&nbsp;





“Mangnon mo ading bato. Magubat saka matibay. Kamu ka sa nagiging paryo kadi.” sabi ni Palaka.





Binagat ni Palaka su bato sadto salog.





Tapos sabi niya, “Diri nag-iiwag su bato.

Abong pansinon ku bato su tubig pero di nagpupundo a tubig. Kaya su tubig nagtatalsik man nanggad sadto bato.”&nbsp;





Sabi ni Ayam, “Arog kan su namati ko sugab-i. Padagos na nagtatalsik kanako a kanakong mga pag-adit.”





Nagkuko si Palaka sa usad na pidasong kawoy.

Sabi niya, “Tistingan mong maging usad na pidasong kawoy.” Saka binagat niya su kawoy sadto tubig.&nbsp;





“A kawoy magaan saka madaling makibagay. Adi naglulutow.” Nabayad ni Upos saka Ayam kin pauno paluway-luway na naglutow su kawoy sadto tubig. Mentras tanto, padagos na piglalabanan ku bato su tubig.





Sabi ni Palaka, “Padagos na inaanod ku salog su usad na pidasong kawoy. Pina-anod nasana parayo ku kawoy su ngamin niyang mga kaaditan.”





Naintindiwan ni Ayam na dapat pag-isipan saka pag-usipan niyang maray a kanyang mga kaaditan kesa man ka paglabanan saka diri nalang adi intidiwon.

Sabay na naglukso si Ayam saka Palaka sadto tubig.&nbsp;





Saka naglutow sira sadto tubig.

Nagpalutow-lutow sira sadto tubig.

“Diri mo kayang punduwon a kanimong mga kaaditan, alagad kaya mo man makatuod kin pauno magpalutow-lutow.” sabi ni Palaka.&nbsp;





Saka si Upos?

Nag-uula sana sadto gilid ku salog.

Uda ginigibo.

Nag-aangos sana.&nbsp;





Babay, Upos.

Babay, Ayam.

Babay, Palaka.

Babay, mga kaaditan.&nbsp;





Ehersisyo ni Palaka

Mag-ula saka mag-angos.

Umula.

Ipikit a mata.

Mag-angos paloog sa urong.

Mag-angos paluwas sa nganga.

Magpokus ka pag-angos.

Narurungog mo ba a tunog ka kanimong pag-angos?

Namamati mo a agnow ka angin sa kanimong urong?

Namamati mo a maimbong na angin sa nganga mo?&nbsp;

Ipaanod mo parayo a kanimong mga kaaditan.&nbsp;Namamati mo a pagbaba saka pagtaas ka buros mo?

Kin nag-aadit ika, tistingan mong magpokus ka kanimong pag-angos.

Matatabangan ika kan na mag-relax saka mag-isip na maray.

Alagad maray man nanggad na kumausip ika sa pinagkakatiwalaan mong nakagugurang kanimo.





&nbsp;&nbsp;





&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Nagsabay ku Agos si Upos saka si Ayam (Cat and Dog Go With the Flow). 			 Author: René Leisink. 			 Illustrator: René Leisink.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Mary Joy Alamo





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Page 23

Page 24

Page 25

Page 26

Page 27

Page 28

Page 29

Page 31

Copyright





Guide


Cover

Start of Story





