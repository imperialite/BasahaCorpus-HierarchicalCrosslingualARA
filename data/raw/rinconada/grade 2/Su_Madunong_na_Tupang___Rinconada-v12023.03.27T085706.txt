Su Madunong na Tupang


Sat Dich




Sorn Srey Neang





Kasibot ni Ambo sa pagparagibo sa dawa unong bagay. Abo niyang magparalamutaw sa tubig saka iya a pinakamaniwang sa ngamin.

Kakaiba si Ambo kaya iya pinagtataw-an ka mga kaiba niyang tupang.





Usad na aldow, sa kaigotan na magtrabawo ni Ambo ku pinakauri

niyang proyekto, nalingawan niyang mamudto. Nagparaburok-burok su

buros niya sa katudo.





Matandos iyang nagparadalagan pauli sadto baloy niya. Biyo iyang napaduplas

saka nadapla sa kadadalagan.





“Nanay, alop na ako. Sari na su pamudtowan ko?” unga ni Ambo

pag-abot sadto baloy nira. Pero si Nanay niya nakabatang na bukong maray su itsura. “Agko ko namamatian, igin. Naulog ako sadto imburnal mantang nag-aanap sa pagkaon.

Nagkaagko ko mga ludog ku kemikal kaya diri ako makatindog.”

“Dapat makaiyan ako sadto bukid tanganing makaanap sa bulong

para kanimo, Nanay,” sabi ni Ambo.

“Diri na, nagrayo na adto saka delikado.” sabi ni Nanay ni Ambo

mantang nag-uubo. “Diri ika maandal, Nanay.

Makusog a buot ko saka madunong. Magigibo ko yan.”





Naggalin na si Ambo paiyan sadto bukid pero nakaabot iya sadto maiwas na salog. Pauno kaya iya sa makabatloy?





Pangala, nakabayad si Ambo sa plastik na boteng naglulutow-lutow. Nakaisip

iya sa ideya. “Gigibuwon kong bangka adi plastik na bote tanganing makaluyo

ako sadi salog.”





Nagibong magayon na bangka su plastik na bote. Pero pinalibutan si Ambo ku grupo sa isura. “Sari ika pig-iyan tupang?” sabi ku pinakadakulong isura. “Diri mo man tabi ako pagkaunon.” pakimairak ni Ambo. “Migkuko ako sa bulong para ki Nanay ko na agko ilang.” Nairak su isura ki Ambo saka ibinusol su bangka niya sa tamang direksyon.





Pag-uban-uban, nakabayad si Ambo sa mga tupang. “Magayon iton bangka mo!” siyak ku usad na tupang. “Mabalos,” simbag niya.“Isi ninyo kin sari a bukid?” “Opo, isi namo.Pwede namong itutturo kanimo.”





Kamuyang nagsakoy ni Ambo kaiba su mga bago niyang barkada. Inirungog nira su mga ideya niya saka diri basang iya pinagtaw-an. Pero nag-aadit pa nanggad iya para ki Nanay niya.





Pangala, natan-aw na nira su bukid, pero oras nang mag-uli ku mga kaiba niyang tupang. Kaipuwan ni Ambo na magin makusog a buot

saka magpadagos na solo.





Naabot man nanggad niya su lugar sadto bukid kin sari nabubuway su espesyal na dawon. Magagamit ko ading mga dawon na adi tanganing mabulong si Nanay. “Yehey! Nagibo ko!” kamuyang siyak ni Ambo.





Ku nakaandam nang pauli si Ambo, nakaisip iya sa bagong ideya. “Adto mga plastik bag na naglulupad sa angin a mig-atod kanako

pauli.”





Nagpalupad na si Ambo sadto angin. Pero pag-uban-uban, nagpuon nang mag-uran kaya binnagsak iya kaiba ku ginibo niyang parasyut.





Lagapak nang naulog si Ambo sadto elepante.

Nasindakan su elepante. “Uno saditaludtod ko?”

“Ako adi, si Ambo na tupang. Inaanap ko a raran pauli sadto baloy tanganing itao ko ki Nanay adi bulong na dara ko. Pwede mo akong matabangan?”





Iinitsa sa katudo si Ambo sadto angin ku elepante. “Titon na ako!” siyak ni Ambo. Alagad, nabayad iya ku naglulupad na kaalop na Sayong.





“Rakop ika tupang!” sabi ku Sayong. “Diri mo ako pagkaunon,” pakimairak ni Ambo.

“Kaipuwan kong madara adi bulong ni Nanay. Kanaiilang niya.”

“Sige, tatabangan ko ika.” pagtugot ku Sayong. “Nagniwang naman ikang kaunon.”

Binitbit ku Sayong si Ambo anggan sa makaabot sadto baloy nira.





“Nanay, sadi na ako. Dara ko na adi bulong para kanimo.”





Naray man tulos su Nanay ni Ambo. “Pauno ka sa nakaiyan sadto bukid tapos nakabalik?”

unga ku Nanay ni Ambo. Iinistorya ni Ambo su mga inagiyan niya saka kin pauno niya madunong na ginamit su mga basura sa bagong bagay na nakatabang kanya sadto aagiyan. “Ipinag-oorgulyo ta ika Ambo,” sabi

ni Nanay niya.





Diri na nag-aadit si Ambo dawa uno isipon ka ibang tupang manungod kanya. Isi niyang kakaiba iya sa maray na paagi.

Kaya niyang tumabang sa mga tawo saka makagibo sa magagayon na bagay!

“Kadakol ka mga bago kong ideya! Ulaton ninyong mabayad kin uno sunod na magigibo ko!”





Para sa kapalibutan. Nganing mainaan ana paggamit sa plastik sa ngamin na sasaran sa Phnom Penh, minamando ka ley na magbayad a isay man na naggagamit kadi. Nagkampanya man ana gobyerno na tutturuan a mga tawo ka maraot na epekto sadi kinaban ka paggamit sa plastik ag A rugang na mga inpormasyon manongod sa kapalibutan, tao ka Conservation International tabang ka The Asia Foundation.





Suportado ka Smart.





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Belen Pili, Riema Yocampo, Eda Dato, Edna Blazado, Karen Bobis, and Grace Rabelas, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Mary Rose Sanchez.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Su Madunong na Tupang (The Clever Frog). 			 Author: Sat Dich. 			 Illustrator: Sorn Srey Neang. 			 Editor: Buth Sonrin, Butt Sophal.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Ali Vince Robosa, Jacobito Botor, Higino Penones





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Page 23

Copyright





Guide


Cover

Start of Story





