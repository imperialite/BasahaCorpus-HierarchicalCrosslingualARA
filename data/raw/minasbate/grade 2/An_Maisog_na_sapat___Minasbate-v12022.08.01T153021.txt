An Maisog na sapat


Choeurn Kim Heng




Chann Samphors





San una na panahon, myentras nagapangisda si Lolo Pepe sa suba, nakit-an nya an usad na matahom na itlog halapit sa pangpang. Kakolor sani an balangaw. Ginkuha nya ini kag gindara pauli sa inda balay.





Wara nagdugay, naghimsa an kakaiba na itlog san usad na matahom na sapat na kakolor san balangaw.





Gin-ataman san maayo ni Lolo Pepe an sapat kag nagdako ini na mas matahom myentras nagaligad an mga adlaw.





Ginpalangga san mga tawo an sapat na ginpangaranan ninda san Beauty.

Palangga man nya an mga tawo. Pirme nya sinda ginahanapan san mga kahoy na pandabok kag nakikanam man sya sa mga kabataan.





San nag-abot an tag-init, nagin mas madangga pa gayud an panahon. Usad na dako na kalayo an nagkawsa san sunog sa inda baryo. San nakit-an ni Beauty an aso, naglupad dayon sya pakadto sa kalayo para magbulig.





Kadamuan san mga tawo nagtabok sa suba para makaligtas pero an iba nagpabilin agud magbulig pagparong san kalayo. Nagtalibod si Beauty sa

bilog na baryo para hanapon si Lolo Pepe pero wara nya ini makit-an.





Nakit-an ni Beauty an mga kabataan na napalibutan san aso kag kalayo. Nagakinahanglan sinda san bulig!





Wara’n pagduha-duha na gindagit ni Beauty an bata na babayi sa wheelchair. Myentras nagahirayo sinda sa kalayo, nakit-an ni Beauty si Lolo Pepe na napalibutan man san kalayo.





Pagkatapos madara an bata na babayi sa ligtas na lugar, kinapoy na si Beauty kag may sira na an iya pako. Nakimaluoy an mga tawo na dili na sya magbalik sa baryo pero pursigido si Beauty na isalbar si Lolo Pepe.





Sa iya paglupad sa kalayo na nagsirab sa iya matahom na ikog, nakit-an nya si Lolo Pepe kaya naghugdon sya apiki sani.





Nagsakay si Lolo Pepe sa likod ni Beauty kag naglupad na sinda.





San nakaligtas na sinda, ginbasyahan tubig san mga tawo an pako ni Beauty.

Wara man masakitan an sapat pero nasira san aso kag kalayo an iya matahom na pako.





Nahandal si Beauty na basi wara na san magpalangga sa iya kay nawara na an

malabalangaw na kolor san iya pako.





Pero gin-ataman sya san maayo san mga tawo kag ginhatagan san pagkaon agod maulian an iya kabaskog. Madali sya na nag-ayo.





San pwede na maglupad si Beauty, an tanan nagkalipay para sa iya. Ginhatagan sya san matahom na pula na panyo bilang tanda san pagpasalamat sa iya pagkaisog sa panahon san sunog.





Ginhatagan man sya san bag-o na pangaran. Yana, ginatawag na sya na Brave.





Malipay na ginasupurtaran san SMART.





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Henche G. Cañelas, Mary Grace V. Delos Santos, Mary Joy M. Romero, and was approved for publishing by the Department of Education Region V - Bicol Learning Resource Management Section (LRMS) of the Curriculum and

Learning Management Division (CLMD). The book was field tested by Louwelyn Chiang.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Maisog na sapat (Brave Bird). 			 Author: Choeurn Kim Heng. 			 Illustrator: Chann Samphors.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Enrique Villasis, Froilyn Ancajas, mae ann villasis, Meralyn Melitante





Table of Contents


Page 1

Page 2

Page 3

Page 4

Page 5

Page 6

Page 22

Page 25

Page 28

Page 31

Page 34

Page 37

Page 40

Page 43

Page 46

Page 49

Page 52

Page 55

Page 57

Page 59

Copyright





Guide


Cover

Start of Story





