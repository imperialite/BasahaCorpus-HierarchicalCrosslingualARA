Konsyerto sa Kuwaresma


Erna Fitrini


Lia Loeferns




Hardanti Putri and Hutami Dwijayanti





Mainit an panahon yana pero mapresko an hangin sa garden san mga gangis. Adi na an tag-init. Oras na para sa mga gangis na maghimo san malipay na konsyerto para sa pagatuna san kwaresma. Kinahanglan na siguraduhon ni Panpung, an lider san koro na maging maayo an tanan. Dapat perpekto ini na konsyerto kag kinahanglan magtuna sa tama na oras.





“Ginatawagan an tanan na mga lalaki na gangis! Magkakaigwa kita san praktis yana na hapon, magkadto kamo tanan!” siyak ni Pangpung.

Myentras nagalupad sya patalibod, “Dumdumon nyo ini! Dili magkanta san todo–todo sa praktis! Ok?”





Nagtuna na an inda una na pagpraktis.

“Pssst! Pakihinay lang tabi an boses nyo! Praktis pa lang ini, dili pa ini an konsyerto!” siyak ni Panpung.





San sumunod na adlaw, madampog an langit. Nagduha-duha si Panpung kun ipapadayon an praktis sadto na hapon.

“Ah, basi mawara man ina na dampog taudtaod,” naisip nya.





Sadto na hapon, ginpadayon san mga gangis an inda praktis.

Pero, taudtaod... bigla na lang umuran.





Pinalid san makusog na hangin si Panpung kag an iya mga amigo.

“Maghanap kamo tanan san masirungan! Maghawid san maayo!” siyak na makusog ni Panpung.

Nginarat an mga gangis. Makangangarat na yana an panahon!





Pagkabuwas, maayo na an panahon kaya ginpadayon na an pagpraktis san mga gangis. Sa gihapon nagpadumdom si Panpung sa iya mga

amigo. “Kinahanglan maipalabas naton an konsyerto sa tama na oras.”





“Dili nyo pagkusugan. Praktis pa lang ini! dili pa Kwaresma, wara pa san damo na dahon na nagahurulog hali sa mga puno.”

“Dili nyo pagkusugan! Dili pa nagapamurak an puno san kayo.” Ah, dili gayud nakakapoy na magpadumdom si Panpung sa iya mga amigo.





An iba sa mga gangis nakabatyag na sobra na magsugo si Panpung kag bagan habu na sinda mag-intra sa konsyerto.

“Okey lang,” naisip ni Panpung. Pwede pa man nya giyahan an iba nya na mga amigo.





Sadto na adlaw, nakita ni Panpung na an mga dahon sa puno nagtuna na paghurulog.

“Ay, wow...apiki na gayud an kwaresma.”





Yana, maski an mga burak san puno san kayo nagtuna na magburuskad.

“Ah! Adi na gayud an kwaresma. Adi na gayud,” sabi ni Panpung sa iya mga amigo. Kinahanglan na ninda ayuson an konsyerto para sa masadya na pag-abot san kwaresma. Insigida dapat maging perpekto ini na konsyerto, kay

pakatapos san konsyerto, plano san tanan na gangis na magsarayaw san sarabay sa stage.





Pagkaaga, nagkirita an mga gangis para sa urhi ninda na praktis.

Nagpraktis sinda san maayo kag nagkanta sinda san maguruganda na kanta.

Bwas na hapon na an konsyerto sa kwaresma kag matuna ini sa tama na oras.





Nahimo na an stage para sa konsyerto. Ginbaton san tanan na insekto an pag-imbitar sa konsyerto. Maayos na an tanan. Sugad, oras na san pagturog ni Panpung kay buwas na an konsyerto.





Nag-abot na an adlaw na ginahulat san tanan. Mapawa an langit kag mainit an panahon. Tanan na insekto sa manlainlain na parte san garden nag-arabot. Nagairistoryahan sinda manunungod sa konsyerto na pagahimuon.





Oras na para kan Panpung na tunaan an konsyerto.

Sa wakas, nagatuna na an konsyerto para sa kwaresma.

An matahom na boses san mga gangis nababatian san tanan na higad san garden. Screech, screech, screech...!

Screech, screech, screech...!





Pero taudtaod bigla na lang... may tubig na nagtagdo sa mga gangis.

Nano kaya an himuon ninda?





“Nano kay nag-uran?” siyak ni Panpung. Naghinay na naghinay an boses san mga gangis myentras nagakanta. Nagdaralagan an mga nagmiron para maghanap san masirungan.





Pero ginpirit gihapon ni Panpung na ipadayon an konsyerto. “Pssst, hoy, an uran dili naman masyado makusog!” pagpakusog nya san buot sa mga amigo.

“Magsarig lang kita!” Padayon na gingiyahan ni Panpung an mga amigo, ginhimo nya an trabaho san usad na maayo na lider.





An mga gangis padayon na nagkaranta san matahom na musika.

Taudtaod nag-udong an pagtagdo san uran kag naglabas an matahom na sirak san adlaw. Nagtapos an konsyerto sa isad na matahom-tahom na sarayaw para sa tanan.





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Salvacion Magistrado, Franlie Ramos-Corporal, Ma. Elizabeth Lagatic, Amie Bolalin, and Joanne Gariplan, Franlie Ramos-Corporal and Salvacion Magistrado, and was approved for publishing by the Department of Education Region

V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Mary Ann de San Juan.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Konsyerto sa Kuwaresma (The Dry Season Concert). 			 Author: Erna Fitrini, Lia Loeferns. 			 Illustrator: Hardanti Putri, Hutami Dwijayanti. 			 Editor: Irawati Subrata.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Shiela Mae Parco, Dulce Atian, Elaine Mae Tormes





Table of Contents


Page 1

Page 2

Page 3

Page 4

Page 5

Page 6

Page 7

Page 24

Page 29

Page 32

Page 35

Page 38

Page 41

Page 44

Page 47

Page 50

Page 51

Page 54

Page 59

Page 60

Copyright





Guide


Cover

Start of Story





