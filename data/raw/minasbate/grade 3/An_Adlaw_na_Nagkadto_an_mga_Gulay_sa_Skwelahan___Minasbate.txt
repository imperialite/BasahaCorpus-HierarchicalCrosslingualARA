An Adlaw na Nagkadto an mga Gulay sa Skwelahan





Isad ka aga, si Raju pakadto na sa skwelahan, parehas san dati,gurugusto nya an pagskwela kag nagalakat sya na masadya. Kag sadto na adlaw may nakita siya na kakaiba na mga porma pa kadto sa skwelahan na may dara na mga bag.





Mentras naga paapiki sya sa mga porma, si Raju nagaisip kun mga gulay ba an iya nakikita, na nakikita nya sa merkado.





Presko kag masustansya an mga gulay na iya nakikita na naga lakat na bagan mga sundalo na naga martsa pa kadto sa skwelahan.





Naglakat&nbsp; si Raju sin matulin.Interesado siya sa iya mga bag-o na mga kaklase, gusto nya mag apiki sapag-kita.





Sa wakas, naabutan ni Raju an mga naga martsa sa may unahan nya. gin tutok nya ini kag nangawa sa iya nakita.





Tama gayud an hula nya na mga gulay: patatas,kamote,ube, kag iba pa na mga gulay na makikita sa merkado.





Nano? Kamo ba gayud&nbsp; ina? mga hunga na naga labas sa iya baba.&nbsp;



Wara nag sabat an mga gulay. Nagkita lang kag nagtawa la sinda.





"Mapa ka-in kamo?" hunga ni Raju. " Diin paman gali?" sabat san mga gulay, sabay sinda na nag sulti. "Pakadto kami sa skwelahan!" nag tando la si Raju. Diri nya aram an sasabihon nya. Kag nagpa dayon sya sapag lakat pakadto sa skwelahan.





Taud-taud, gi kita ni Raju kun ada lang gihapon an mga gulay. Kag na ngawa naman sya utro sa iya nakita.&nbsp; Nag apil na an mga dahon na gulay sa mga iba pa na mga gulay. Nag martsa man sinda pa kadto sa skwelahan kag may mga dara man na mga bag.





Nag intra na si Raju sa martsa san mga gulay, waran mabutangan sa kasadya na nababatyagan ni Raju. Wara pa siya may naarman na may parehas sa iya na naging parte sa martsa san mga gulay pa kadto sa skwelahan.





San nag abot na sinda sa skwelahan. Tanan na mga studyante nag ralapit sa portahan para magkita sa kakaiba na martsa. Sa inda pagka ngawa, nabuka ninda inda baba.





Naglabas an maestra ni Raju, kag nagsabi sa iya na "Maayo ka na bata", sabay tapik sa likod ni Raju.

"Salamat Mam,"sabat ni Raju. An iba na mga studyante nag palakpakan kag nag siyak. Nag hali na an inda maestra kag may iba pa na nagtapik sa iya, kag medyo kusog ini.





Nakamangno si Raju.Gina uyog siya sa iya iloy, na naga istorya, " Pag mata na, Raju! Ma urhi kana sa skwelahan." Nakamangno na si Raju. " Nag damgo ako," sabi nya sa iya sadiri. "Kakaiba man idton damgo ko!" nag labas na si Raju sa iya kwarto, kag gintawahan niya an iya sadiri. Nag apura na siya kay habu nya na ma urhi siya sa skwela.





&nbsp; &nbsp;&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Adlaw na Nagkadto an mga Gulay sa Skwelahan (The Day the Vegetables Came to School). 			 Author: Venkatramana Gowda. 			 Illustrator: Padmanabh.

		 			 Published by , 			https://storyweaver.org.in/stories/678-the-day-the-vegetables-came-to-school 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: arjennette cesar





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Copyright





Guide


Cover

Start of Story





