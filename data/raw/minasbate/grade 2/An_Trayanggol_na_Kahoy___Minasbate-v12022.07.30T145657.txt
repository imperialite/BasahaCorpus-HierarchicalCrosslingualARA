An Trayanggol na Kahoy


Alaa Olayyan




Maya Abboud





Nagadaralagan kag nagakaranam kami kada tapos san klase.

Nagapagurukod kami pakadto sa paborito namon na kanaman.

Maski ginbawalan kami na magkanam didto, nagakadto gihapon kami uruadlaw.





Sa kada pag-abot kag pag-udong san tren, nababati namon an tunog sani na tsug! tsug! tsug! Kaya nagaudong man kami san amon pagkaranam.





Taudtaod, nakabati kami na may bumunggo kag nakita namon an alpog sa patalibod. Nagkadto kami agod aramon an nangyari kag nakita namon an dako na karton na nahulog sa tren.





“Para sa museum ini na karton,” an sabi ni Frank. “Baga’n importante ini na bagay,” an nahandal na sabi ni Fred.

Maabtik man ako na nagsabat, “kinahanglan na maduhol naton ini sugad sa museum.”





Gintestingan namon ini alsahon, butungon, usad... duha...tulo... iduso pero dyutay la na distansya an nahiwag sani. Pakatapos san pira na beses na pag-testing, nag-ingkod kami kag nagpahuway agod makaisip san maayo na paagi para mabalhin an karton.





“Adto sa lungsod an pinakaapiki na pwede naton pangayuan san bulig.

Kun mahali kita kag magbalik dayon, basi nabungguan na an karton pagbalik naton,” an sabi ni Fred. Nadumduman ko an mga gamit na ginhatag sa akon san akon ama san nagligad na adlaw.





Naghanap dayon kami san mga gamit na pwede makabulig sa amon. Masadya na nagsabi si Fred, “adi nakita ko na an pwede makabulig sa aton.” Nagkuha sya san pisi kag rulyuhan. Ginbutang nya ini sa crane. Ginpurbaran ni Fred na higutan an karton kag ginburuligan namon pagbutong an pisi. “Makabulig an rulyuhan sa aton,” an sabi ni Fred.





Ginbutong namon an pisi hasta na nagtaas an karton pero nahulog ini san mautod an pisi.





Myentras na ginakita namon an nahulog na karton, nakaisip ako san ideya.

Naglukso ako sa akon ginatindugan kag nagsiyak, “pwede kita mabuligan sani na kahoy!”





Ginhimo namon ni Frank na rampahan an kahoy kag didto ginpatong an karton. Ginburuligan namon na tulo pagduso an karton.





Myentras adto sa taas, sige an hiwag-hiwag san karton hasta na nahulog utro sa riles san tren. “Dili ini pwede, sigurado na maliligis ini pag-agi san masunod na tren,” an sarabay namon na sabi.





Nagpuruyo kami hasta na nakaisip ako san bag-o na ideya. Ginkuha ko an trayanggol na kahoy sa makina ni Fred. Ginbutang ko sa tunga an trayanggol na kahoy kag ginpatong an rampahan pataas na baga an siso. Gintuklang ko an karton. “Nano an ginahimo mo,Franz?” an siyak ninda Frank kag Fred.





“Pagdistansya dida Frank!” an siyak ko.

Pagkahadlok an nakita sa pamayhon san kada usad.





Tumuron an karton kag humugpa sa likod ni Fred.





Tumuron an karton kag humugpa sa likod ni Fred.





Dumalagan kami san matulin-tulin para maduhol sa museum an karton.





Dahilan san amon maayo na ginhimo, ginpremyuhan kami ni Kapitan Fritz.

Grabe gayud na kalipay an amon nabatyagan.





Tuna sadto na adlaw, ginsunod namon an sabi ni Kapitan Fritz na dili na magkanam apiki sa riles.





Wakas.





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Junee L. Abetria, Fatima B. Refamonte, and Jane Abejuela, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Joel Alcantara.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Trayanggol na Kahoy (The Wooden Triangle). 			 Author: Alaa Olayyan. 			 Illustrator: Maya Abboud.

		 			 Published by Asafeer, 			https://digitallibrary.io/en/books/details/1649 			 © Asafeer. 			Released under CC-BY-NC-SA-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-SA-4.0.



		 			For full terms of use and attribution, http://creativecommons.org/licenses/by-nc-sa/4.0/

		 			Contributing translators: Enrique Villasis, Ruffa Mae Velasco, Joy Verano, REAN MIJARES, Lovely May G. Delera





Table of Contents


Page 1

Page 2

Page 3

Page 4

Page 5

Page 6

Page 22

Page 25

Page 28

Page 31

Page 34

Page 37

Page 40

Page 43

Page 46

Page 49

Page 52

Page 55

Page 57

Page 58

Copyright





Guide


Cover

Start of Story





