An Damgo sa Kadagatan


Nhã Thuyên




Lê Thị Bích Khoa





Gurugusto ni Coral na aramon kun nano an ada sa suba. Ginaabutan sya san pira ka oras san kakakanam sa matin-aw kag blue na tubig.





“Pira tanan an suba sa kalibutan?” an hunga ni Coral. “Pakain kaya an dalagan san tubig sa suba? Tani, makalangoy ako sa dagat.”





Usad na adlaw, usad na isda na may sadi-sadi na kolor an nagaiwat maglangoy sa madinghot na suba. “Wara pa ako nakakita san irog sani kaganda na

isda,” an naisip ni Coral.





“Buligan ko ikaw dyutay na isda”





Nagkiwig-kiwig an ikog san isda. “Mag upod ka sa akon,” sabi nya.

“Ginsalbar mo ako, akon man ihatag sa imo an regalo hali sa dagat.”

“Regalo hali sa dagat?” Nagbuso si Coral sa suba. An matugnaw na tubig naglukop sa iya entiro na lawas.





Naglinangoy kag naglinangoy si Coral kag san isda. Sige sinda san langoy sa suba...





Nakaabot sinda sa tunga san lawod.





Dili makatuod si Coral san iya nakikita.





Ginkiwig-kiwig san isda na bagan balangaw an kolor an iya ikog kag nagsayaw ini sa tubig. An tubig sa dagat matugnaw kag presko. Naglukop ini sa entiro na lawas ni Coral na bagan matam-is na kupo.





Pagkatapos, nag-abre an pwertahan san mundo sa idarom san tubig. Naisip ni Coral, “Wara pa ako nakakita san damo na ilaw.”





“Masadya na pag-abot sa amon mundo,” sabi san isda.





”Paagi sani na korona, magigin kapareho ka na namon.”





Gindara san isda si Coral sa pinakamayumok na dinghot sa dagat. “Didi ka na lang sa amon,” sabi san isda.





May maarat na nagtagdo sa pirok ni Coral. Nagkisap siya. Nawara an mundo sa idarom san dagat.





Nagahigda si Coral sa higad san iya pinalangga na suba. Napaisip siya, “damgo lang ba an tanan?”





Aram nya na an kada usad igwa san ginahandom.





Handom man ni Coral na magin usad na matibay na eksplorer.





.





“Isda na an kolor bagan sa balangaw, mabalik ako sa imo,” an hutik ni Coral.





“Maabot an adlaw, mabalik ako sa imo.”





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Juancho P. Azares, Gladys Judd D. Perez, and Jinky S. Paniza, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Maricho Sun P. Llabres.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Damgo sa Kadagatan (The Ocean Dream). 			 Author: Nhã Thuyên. 			 Illustrator: Lê Thị Bích Khoa.

		 			 Published by , 			https://storyweaver.org.in/stories/33549-giac-mo-bien-xanh 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-4.0.



		 			For full terms of use and attribution, http://creativecommons.org/licenses/by/4.0/

		 			Contributing translators: Enrique Villasis, Dahlia Cristobal, marichu tan





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Copyright





Guide


Cover

Start of Story





