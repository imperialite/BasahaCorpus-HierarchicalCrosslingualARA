An una na Adlaw ni Tintin sa Eskwelahan





Yana an una na adlaw ni Tintin sa Ocean School! Gusto nya mag aram san pag langoy san matulin,maghimo san mga matarom na pagtalibod kag paglukso sa tubig kag hangin! Pero si Tintin gamay kag maluya pa pwera sa iba na dolphins. Makakasabay pa kaya sya?&nbsp;





Urhi na gaud si Tintin sa una nya na klase! An iya magurang na lalaki nagpakita kun pan-o ihiwag an ikog san matulin.&nbsp;



Kag bigla nagralangoy an grupo. Si Tintin nalilisodan kag nauurhi. Kaya dili sya sigurado kun gusto pa nya mag eskwela sa Ocean School.&nbsp;





Napansin ni Tintin an usad na grupo san mga isda nakaayo lang kitaon. Pero bigla ---- aray! ----- nauntog an iya ulo sa dako na bato na dili man la nya napansin.&nbsp;





Sunod na adlaw naglangoy an grupo kag ginlampasan an dako na bato, si Tintin insabihan san iya magurang na gamiton an iya palikpik para makaliko kag makatalibod. Balak ni Tintin magpatulin para malampasan an bato kaperahas san iba pa na dolphin.&nbsp;&nbsp;





Pero nawaraan san kontrol si Tintin kag utro natama an iya ulo sa bato! Nakabatyag sya san alo kay bisan an mga gamay na isda kag bata na pugita ina tawhan sya.





Gusto na gad magsuko ni Tintin sa Ocean School. Dili niya maintindihan kun nano kay dili sya maaram mag langoy parehas san iba na dolphins.&nbsp;





Nag desisyon si Tintin na mag anad pa hanggang sa iya kaya. Gipursige nya an pag aram san tulin kag pagliko. Ginpalakpakan sya san gamay na isda.&nbsp;





Si Tintin nag dali-dali pakadto sa igbaw kag naglukso palabas sa tubig para sabihon sa iya magurang an parte saiya mga naarman. Pero an iya paglukso kay tiwi-tiwi. Gintawhan sya san iba na doplhin.&nbsp;





Ginamasdan lang ni Tintin an iba pa na dolphin habang nagarulukso san matadong kag makusog. Aram nya kun permi sya mag-anad magiging matibay man sya.Parehas san paggamit san iya palikpik kag ikog.&nbsp;





Kag pagkatapos nakita ni Tintin an paglukso san iya mga kaupod&nbsp; palabas sa tubig. An grupo san mga turista nagkuha san piktyur. Amo ini an pinakatyansa nya na maglukso utro.&nbsp;





Naglukso si Tintinn sa hangin san tadong kag maayo! Pero nabangga an iya ulo sa baruto san mga turista habang paubos sya. Nababadli na sya kay ikatulo na sya natakdol.&nbsp;





Bigla nabatian ni Tintin an isad na bata na babayi na nagasiyak kag naga ayo san bulig. Gintawag ni Tintin an iba na mga dolphins na mag madali sa paglangoy para buligan an babayi.





Pero an iba na dolphins kay harayo! Naisip na Tintin na kailangan nya buligan an babayi bisan sya lang. Inapandumdom nya saiya sadiri na hatagan san pansin, matulin na paglangoy, pagliko san sa tama na lugar kag magkita kun diin malukso.





Nakatuktok lang si Tintin sa babayi, gingamit an iya ikog, nag talibod para makuha nya an atensyon kag lumukso sa hangin para ipakita sa mga tawo na sya an nagbulig sa babayi.





Habang ginadara nya an babayi sa dagat nagkararibok an mga tawo kag nagsiriyak. Ikaw an usad na paraligtas!





Proud si Tintin sa iya mga nahimo. Dili na sya nakahulat na magbalik sa Ocean School buwas!





Yana kay masadya na si Tintin!





Generously supported by SMART





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An una na Adlaw ni Tintin sa Eskwelahan (Dolphin's First Day of School). 			 Author: Pao Makara. 			 Illustrator: Sorn Sreynuch.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Jessa Maghilom





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Copyright





Guide


Cover

Start of Story





