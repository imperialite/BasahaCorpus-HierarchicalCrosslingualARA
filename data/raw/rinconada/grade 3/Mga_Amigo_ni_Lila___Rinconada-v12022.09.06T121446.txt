Mga Amigo ni Lila


Than Sovandara




Seat Sopheap





Si Lila nakaistar kaiba a kanyang mga kag-igin sa sadit na baryo sa kadlagan.





Gamit a kanyang mga libro, naiisiwan niya a manungod sa kadlagan saka mga ayop na nakaistar sadi.





Pag mig iyan sa kadlagan a mga kag-igin ni Lila para magkuko sa mga gulay, mag-uunga si Lila kung pwede siyang umiba.

Siguro kung tutugutan siyang umiba, mababayad niya a manlaen-laen na mga ayop.

"Pasensiya na ika Lila," sabi ni nanay niya. "La mo pa ka igin."





Paggalin ku mga kag-igin ni Lila, nakabayad siya sa usa.

Iba man su sungoy kadi.

"Baka," sabi ni Lila sa sadiri niya, "Sundan ko raw di."





Kinuko ni Lila su basket niya saka nagdalagan paiyan sadto usa.





"Huh," Sabi ni Lila sa isip niya. "Sari na raw adto nag iyan?"





Nangalag-kalag si Lila saka nakabayad kin iba man na klase kin ayop.





...usad na... Pangolin! sabi ni Lila.

"Isi ko ta ginagamit mo a alaba mong rira pangkaon kin mga insekto."





"Siguro usad kang oso," sabi niya. "Kaya ko nasabi ta agko ika brown na gaybo saka maduag na awak.





"Uy, Tara!" sabi ni Lila. "Agko ika alabang ngongo, maduag na talinga, saka maduag na awak. Siguro elepante ika."





Ngamin na ayop nagngangalas man ki Lila pareyo ka pagngalas ni Lila kanda.





Pag ngumon-ngumon, nagkusog su angin saka nagbulos su makusog na uran.

Nag sirong si Lila sa irarom kin dakulong bato.

"Pauno raw ako makauuli?" sabi niya. "La na pating diklom ka langit saka di nagpupundo a uran."





Pig para silngan ku mga ayop si Lila galin sa arayo.





Luway-luway, nilabusan ninda si Lila. Naisipan ni Lila na sundan sinda.





Nag para ligid-ligid su pangolin sa inaagyan ni Lila nganing diri siya magdungkal.





Ginamit ku oso su dakulo niyang awak para maiusog su mga duot nganing makaaging tultol si Lila.





Gamit man su kusog ku elepante, inusog niya su mga nakatumbang kawoy na nakauupol sa aagyan.





Pag uban-uban, naabot na ni Lila su baryo ninda.





Nagpasalamat siya sadto mga ayop saka nag paisi.





Isi ni Lila kung gauno siya ka swerte na tinabangan siya ku mga ayop.

Kaya, kung gusto niyang mabayad su mga amigo niyang ayop, mig iyan sana siya sa kadlagan kaiba su mga kag-igin niya.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Mga Amigo ni Lila (Forest Friends). 			 Author: Than Sovandara. 			 Illustrator: Seat Sopheap.

		 			 Published by The Asia Foundation - Let's Read, 			https://letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2022. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Magee Sarajan





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Copyright





Guide


Cover

Start of Story





