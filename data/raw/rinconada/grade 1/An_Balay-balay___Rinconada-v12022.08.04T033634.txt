An Balay-balay


Mut Somaly




Seat Sopheap





Ku unang panawon, agko tulong mag-aamiga:

si Gab na baloy sa munyika, si Mel na ruler saka si Bob na lapis. Mamuya sirang magkakaibang nakaistar sa kwarto ku igin na babayi.





Usad na aldow, binnirik si Mel. “Hoy! namangno mo na agko iba ibang surat sadi luyong gilid ko?” unga niya ki Bob.

“O! Lang tayo!” sabi ni Bob. Pangala nag-ukrong si lapis tanganing mabayad a sadiri niya. “Sa silong ko mas atlukot ako nguwan kaysa ku sapon. Uno raw sa pag-una mo?”





“Gab!” Baoy nira sadto baloy sa munyika. “Uno sa pag-una mo?”

Si Gab nag-angos sana sa ararom saka nagsilong sa ibaba. Kadakol kaya niyang gigibuwon na diri kaya nira Mel saka Bob. Pero diri man niya kayang magbirik saka mag-ukrong arog nira kaya diri niya isi kin uno na a itsura

niya.





Ginibo ni Mel saka Bob su makakaya nira nganing mapamuya si Gab. Linimpyan nira su ringring saka atop kadi. Si Mel naggitara saka

si Bob mamuyang nagkanta. Pero bagana diri nag-asir.





Nag-usip sira Mel saka Bob.

“Malang mundo ni Gab. Nag-iisip ako kin ngata,” sabi ni Mel.

“Baka kaya iya mamundo ta diri niya isi kin uno na itsura niya,” sabi man ni Bob. “Amudto!” sabi ni Mel. “Kaya ta ‘yan na usayon!”





Si Mel saka Bob naglukso paiyan ki Gab saka ilinadawan kin uno a itsura niya. Sinabi ni Bob kanya na a atop niya agko pormang trayanggulo,

gustong sabiyon agko tulong kanto. Si Mel man ilinadawan na agko iba ibang sukol sa rektanggulo na amo a ringring niya. Pero diri pa

ni Gab mabayad kin uno a itsura niya kaya ma- mundo pa nanggad iya.





Agko bagong naisipan sira Mel saka Bob. Naglukso sira parayo saka nagbalik tulos na agko dara-darang sadit na bilog na salming. “Nguwan nababayad mo na a sadiri mo?” Pero su salming laka sadit kaya diri pa nanggad mabayad ni Gab kin uno itsura niya.





Agko naisip si Mel na maray na ideya. “Aha!” sabi niya.

“Pwede kitang mag-drowing sa ritrato ni Gab!” Nag-uyon man si Bob.

“Pero agko kita problema sa pagdrowing sa mga tulid na linya.”

“Makatatabang ako san. Pagtabangan ta di!” simbag ni Mel.





Nagbatang si Mel sadto usad na papel saka si Bob nagdrowing sa tulid na linya sadto gilid ni Mel. Pagkatapos, nagdrowing sira sa darwa pa anggan sa nakadrowing sira sa trayanggulo. Bagana man sana arog ku atop ni Gab!





“Maganting!” sabi ni Mel. “Nguwan, magdrowing naman kita sa rektanggulo para sa atubangan na ringring. Pangala, migdrowing kita sa mas sadit na rektanggulo para sa pirtan saka sadit na kwadrado para sa bintana.





“Wow! Kapariyo yan ka itsura ni Gab!” sabi ni Bob.

“Amo,” sabi man ni Mel,” pero bagana agko nauuda.”

“Isi ko!” sabi ni Bob, saka iya nagdrowing sa dakulong bilog sadto itaas ku baloy. “Amo yan! Aldow su nauuda,” sabi ni Mel.





Si Mel saka Bob mamuyang naglukso paiyan ki Gab kapot-kapot su drowing.

“Bayda, Gab!“ sabi nira. “Baydon mo ading baloy, agko trayanggulong atop, rektanggulong ringring, rektanggulong pirtan, saka pormang kawon na

bintana. Ika yan!” Napangirit si Gab sa unang pagkakataon magpuon ku mamundo iya.

“Matuod? Amo yan itsura ko?” sabi niya. “Ika yan!”

sabi ni Mel. “Binutangan pa namo sa aldow!” sabi ni Bob.





Si Gab na baloy sa munyika biyong nagpasalamat ku ritrato, kaya magpuon kadto, mamuya na sirang namuway.





Unong klaseng mga bagay sa palibot mo a pwedeng madrowing gamit a mga simpleng porma arog ka trayanggulo, rektanggulo saka bilog?





.





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Salvacion Magistrado, Franlie Ramos-Corporal, Ma. Elizabeth Lagatic, Amie Bolalin, and Joanne Gariplan, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Theresa Salvador.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Balay-balay (The Dollhouse). 			 Author: Mut Somaly. 			 Illustrator: Seat Sopheap.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Rica Mae V. Llaga, Kent Patrick De Lima





Table of Contents


Page 1

Page 2

Page 3

Page 4

Page 5

Page 19

Page 20

Page 23

Page 28

Page 29

Page 32

Page 35

Page 40

Page 43

Page 46

Page 47

Copyright





Guide


Cover

Start of Story





