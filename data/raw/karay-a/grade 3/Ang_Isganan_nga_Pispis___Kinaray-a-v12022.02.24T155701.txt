Ang Isganan nga Pispis


Choeurn Kim Heng




Chann Samphors





Kang una nga panahon, samtang nagapangisda si Lolo Prak sa suba, may nasapwan tana nga itlog sa pangpang. May duag dya kang balangaw. Ana dya nga ginpurot kag gin-uli sa andang balay.





Pagligad ka ria, sang ka matahum kag duag balangaw nga pispis ang nangalabkab sa pinasahi nga itlog.





Maukud ang pag-atipan ni Lolo Prak sa pispis, kag dya mas nagatahum sa kada adlaw nga nagaligad.





Nanamian gid ang mga tagabaryo sa pispis kag dya anda gintawag nga Ambung. Nanamian man ang pispis sa tagabaryo. Ginapangahuyan na dya sanda kag ginasipal ang andang kabataan.





Sang ka tingadlaw, ang panahon mas mainit kay sa kinaandan. Sang ka sunog ang naglay-ab kag sa bahul nga kataragman ang baryo. Pagkakita kang aso, madasig si Ambung nga naglupad sa ginasunugan para magtabang.





Duro sa mga tagabaryo ang nagtabok sa suba agud makapalagyo, samtang ang iban nagpabilin para magbulig palong sa kalayo.

Gin-ulyawan ni Ambung ang baryo para sagapun si Lolo Prak. Ugaring wara gid tana.





May nakit-an si Ambung nga mga bata nga nakibon kang aso kag kalayo.

Kinahanglan nanda kang bulig!





Wara't pangduhaduha, gindagit ni Ambung ang bata nga lupog sa dirwedas. Samtang nagapaimbabaw, nasiplatan ni Ambung sa idalum ang nakibon man nga si Lolo Prak.





Matapos maluwas ang bata, nakabatyag si Ambung kang kakapoy kag ang anang mga pakpak nasiraban. Ginpunggan tana kang mga pumuluyo pero liwan nga nagbalik si Ambung sa sunog sa baryo para luwasun si Lolo Prak.





Matapos magsurip sa kalayo kag masiraban ang ikog, naabutan kang pispis si Lolo Prak kag nagluub dya sa anang ingud.





Nag-aba si Lolo Prak kay Ambung kag naglupad sanda parayu.





Kang makahugpa sanda sa luwas nga lugar, ginsabyahan kang mga pumuluyo kang tubig ang mga pakpak ni Ambung. Wara napahamak ang pispis pero nasamad kang aso kag kalayo ang matahum nga duag kang anang mga kuyus.





Nagkabalaka si Ambung nga wara run ti mapalangga kana, ka dya nga wara run ang duag kang balangaw sa anang mga pakpak.





Pero gin-atipan kang mga tagabaryo si Ambung kag gindar-an kang pagkaun. Wara nagbuhay kag nanumbalik ang anang kabaskug.





Kang handa run maglupad liwan si Ambung, nagguwa ang mga tagabaryo kag naghugyaw. Ginsablayan nanda si Ambung kang matahum kag pula nga hiniro bilang pasalamat sa anang ginhimo kang adlaw kang sunog.





Ginbunyagan man nanda kang bag-o nga ngaran ang pispis. Ka dya, tana run si Maisug!





Maalwan nga ginsakdag kang SMART.





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			បក្សីក្លាហាន (Brave Bird), Author: Choeurn Kim Heng. Illustrator: Chann Samphors.

Published by The Asia Foundation - Let's Read, https://www.letsreadasia.org © The Asia Foundation - Let's Read. Released under CC-BY-NC-4.0.

This work is a modified version of the original story. © The Asia Foundation, 2021. Some rights reserved. Released under CC-BY-NC-4.0.

For full terms of use and attribution, http://creativecommons.org/licenses/by-nc/4.0/

Contributing translators: MC Junes Vitudio and rpdo Research





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Copyright





Guide


Cover

Start of Story





