An Dako-dako na Megaphone


Mut Somaly




Ung Keamesa and Mut Somaly





Kada gab-i may nagadaguso paubos na usad na dako na sapat para mandakop san mga insekto para sa iya panigab-ihon. Kasindako san usad

na anay na baboy ini na sapat. An iya mga mata kolor-pula na bagan kalayo. An iya tuka pareho katarom san sundang. An iya mga pakpak nakahimo san nakapangirabot na anino.





An tanan na insekto nagkaharadlok. Usad na adlaw, nagtiripon sinda agod mapag-istoryahan an problema. “Kinahanglan naton sya itsahan san maati na bola,” sabi ni kuliglig. “Dili,” pugol ni tipaklong, “dapat maghimo kita

san kalayo para mapahali sya.” “Basi masunog san kalayo an entiro kabas-an,” sabat san buyog.





Wara san nauyon sa mga solusyon. Taudtaod, nagkamang an gangis palabas san megaphone na nabilin sa duta. “Igwa ako san naisip kun pan-o mapahali an sapat,” sabi nya sa tanan.





“Kinahanglan naton maghimo san usad na bagay na mas dako pa sa sapat. Nano kaya kun mag-urupod kita agod makahimo san dako na horma san megaphone? Kun sarabay kita na magsiyak para makahimo san dako kag makusog na boses, mahahadlok sa aton an sapat kag dili na ini mabalik sa aton lugar.”





An tanan na insekto nag-uyon sa gangis. Sadto na kagab-ihon, an gangis kaupod an iba pa na mga insekto nag-ururupod kag naghimo san dako-dako na horma san megaphone. An mga insekto na may daragko na kalawason kag todo an boses matindog sa likudan. An mga insekto na may tigdyutay na kalawason kag hataas na boses matindog sa unahan.





Nag-abot na an dako na sapat. Naglupad ini patalibod sa inda ginhorma na megaphone. Nagkaharadlok an mga insekto kag nagburulag san paglupad paharayo sa kada usad. Nakadakop an dako na sapat san pira na insekto para sa iya panigab-i.





Sa sunod na gab-i, nagtiripon utro sani na oras, nagtuna sinda paghimo san ribok. Pero dili sarabay an ribok na nahimo ninda. Diretso naglupad sa inda an sapat kag sinira an inda horma na megaphone. Nagkahurulog an mga insekto sa duta kag an iba sa inda nasamadan.





Pagkahuman sadto, damo sa inda an nawar-an san interes na mag-intra sa plano. Ginkumbinsi san gangis an tanan. “Kun dili naton testingan, tanan kita

magkakamaratay. Ayaw kamo pagkahadlok.”





Nagkaurusad sinda na testingan utro. “Sa oras na ini, hulaton nyo an akon sinyas,” sabi san gangis. “Masiyak ako san ‘Chrek! Chrek! Chrek!’

Pagkatapos, dapat sarabay an tanan na maghimo san tunog.”





Pagkasunod na gab-i, nag-abot an dako na sapat. Nakita na naman nya an megaphone sadto na lugar pero aram nya na mga insekto lang ini kaya ginlusob nya diretso.





Nagsinyas na an gangis, “Chrek! Chrek! Chrek!” Sarabay naghimo san tunog an mga insekto. Tung! Tung! Ngung! Ngung! Ho! Ho! Hmm!

Hmm! Tung! Tung! Ngung! Ngung! Ho! Ho! Hmm! Hmm!





Nginarat an dako na sapat. An inda nahimo na ribok masakit sa iya talinga kaya nagdali-dali ini paglupad paharayo. Nagselebrar an mga insekto, “Nahimo naton! Nahimo naton na ururupod!”





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Joanna Rose I. Gonzaga, Marlon G. Arididon, and Ma. Nicole Villanueva and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Bonita Lumagas.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Dako-dako na Megaphone (Giant Megaphone). 			 Author: Mut Somaly. 			 Illustrator: Ung Keamesa, Mut Somaly.

		 			 Published by The Asia Foundation - Let's Read, 			https://letsreadasia.org/ 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Enrique Villasis, Angielou Basical, Michael Wilson Rosero, marlin ocsing, Christine Dellosa, Shirley Titong





Table of Contents


Page 1

Page 2

Page 3

Page 4

Page 16

Page 19

Page 22

Page 25

Page 28

Page 31

Page 34

Page 37

Page 38

Copyright





Guide


Cover

Start of Story





