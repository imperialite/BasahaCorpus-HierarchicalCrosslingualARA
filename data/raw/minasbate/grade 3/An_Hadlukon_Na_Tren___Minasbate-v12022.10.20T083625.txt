An Hadlukon Na Tren


Bharati Jagannathan




Preeti Krishnamurthy





Pag si Tomas, an matahom na bag-o na tren adto sa may pahandungan. Tanan na luma na Tren nauyon sa iya maayo na hitsura kag porma. "Sa maabot na panahon malilibot mo an mga dili mo pa nakakadtuan na mga lugar. Magkakaigwa ka san ayo-ayo na panlakatun!" an inda promisa. Pero si Tomas habo sana na mga lakat -- napansin niyo usad siya na hadlukon na dyutay na Tren -- dili dyutay syempre, pero kay hadlukon siya kaya baga siya an dyutay.





Habo niya maghali sa pahandungan san mga tren. Nagiging dyutay siya sa iya pangita lalo na kun may mga baka na naga-ungaw sa pastuhan, pero kay ada an mga luma na tren dili na siya nahadlok.

Nahadlok man siya pag may naga-aw aw na ido na nagadalagan pakadto sa iya, naga-isip na untani makatago siya sa lugar na hirayo sa peligro. Pero pan-o man an iya pagtago kag nano'n dapat niya himuon para didto la siya sa inda pahandungan?





An madunong na tren na nakakadto na sa paiba-iba na lugar nakita si Tomas na grabe an kahadlok kag nagsabi na daku pa siya sa mga ido kag baka. Pero si Tomas dili sigurado. Sabi niya, "Mga makusog sinda kag maisog. Habo ko magkadto sa iba na lugar kun mag usad la ako. Nagsabat man an luma na tren kag nagsabi, "Pero dili ka naga-usad Tomas. May drayber kag tagabantay ka na makakaupod.





Kilala ni Tomas an tagabantay. Kaupod ninda na pirme may hawid na flag kag sige an kaway pag mahali na an mga tren. Napansin ni Tomas na dyutay siya. Naisip niya na dili siya sani maprotektahan. Kilala man ni Tomas an drayber na si Bibo kag grabe an an iya tiwala sa iya.





Nag-abot na an panahon na si Tomas mabyahe na. Mabyahe siya hali sa Tamil Nadu na hilapit sa dagat pakadto sa Jammu na hilapit sa kabukidan. Si Bibo, an drayber ginpindot an mga pindutan kag ginliko na an tren na si Tomas pakadto sa istasyon.





"Oooo", nagtangis si Tomas sa kahadlok. Nano kaya sa huna mo an mga mangyayari? Matagsing an pagsiwit san tren na si Tomas. An iba na mga pispis na Mynah na halapit la kay nagrulupad. Kada pagdagundong san tren, an mga uwak kag mga maya kag an iba pa na mga pispis na nagadarapo sa alambre na adto banda sa agihan san tren nagkaharadlok. Nangarat kag nagtinawa si Tomas kay nagkaharadlok sinda.





San una, naghiriwag an kadutaan san pag agi san tren na si Tomas kag an mga ido na halapit la kay nagdaralagan. Sa maabot na panahon si Tomas magiging hirayo na sa iya balay. Nahadlok an tren na si Tomas san nakakita siya sin san daku na toro na naga-imgkod sa agihan sa riles kag naga ungaw san kusog, "Oooo!" Ginhiwag niya an iya ikog kag naghali pahirayo. Habang siya nagadalagan an iya batiis napiking.





Dili makatuod si Tomas na may irog sadto na daku kag makusog na hayop an mahadlok sa tren. Naging makusog na an buot san tren na si Tomas kag nagdesisyon na dili na siya mahahadlok miski leon pa ina kag tigre. Sa hula mo diin makadto sa sunod an tren na si Tomas?





May igwa sin madulom na kweba sa kabukidan. An drayber na si Bibo wara man la mahadlok san ginpindot niya an pindutan para mag ilaw an tren. Kinulbaan an tren na si Tomas. "Dili pwede! Habo ko magsulod sani na kweba", nagatangis na sabi san tren na si Tomas. An iya pagtangis kay baga la an halaba na pagsiwit. San pag-agi ninda sa sulod san kweba, an sirak na hali sa tren an nagapapawa sa madulom na agihan.





San adto na sinda sa parte na dili na madulom, nakaginhawa na sin maayo an tren na si Tomas. "Ooooo!", sabi niya. Nagsiwit naman siya san halaba pero dili na siya nakabtyag san kahadlok.





Sugad an tunog san tren na si Tomas nakaabot na sa kadutaan kag nagaagi na sa mga tulay, sa kabukidan kag sa kadlagan, nagasiwit pagnalilipay para sabihan an tanan na magpahigad sinda kay maagi siya. Nakabyahe ka ba paagi kan Tomas?





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Hadlukon Na Tren (The Timid Train). 			 Author: Bharati Jagannathan. 			 Illustrator: Preeti Krishnamurthy.

		 			 Published by Pratham Books, 			https://storyweaver.org.in/stories/209-the-timid-train 			 © Pratham Books. 			Released under CC-BY-4.0.

		 			This work is a modified version of the original story. @The Asia Foundation – Let’s Read, 2022. Some rights reserved. Released under CC-BY-4.0.



		 			For full terms of use and attribution, http://creativecommons.org/licenses/by/4.0/

		 			Contributing translators: May Joy Padernal Recaña





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Copyright





Guide


Cover

Start of Story





