Ang Bag-o nga Pantalon para sa Bag-ong Tuig


Kong Sok Keng




សេង វិសុទ្ធ





Nagapungko si Pipi sa sofa kag nagakaun kang pamahaw samtang nagahulat sa ana nga nanay para magabot halin sa tindahan. Nakita na ang ana mga abyan nga nagasipal sa sagwa ugaring mas gusto na magtinir sa sulod kang balay.





Kang nagabot ang nanay ni Pipi, ginpakita na ang bag-o nga pantalon nga ana nga ginbakal para kay Pipi.

"Yehey! Akun dya suksukon sa bag-ong tuig!" masinadyahon nga hambal ni Pipi.

"Gusto mo bala magintra sa karera sa bag-ong tuig?" pamangkot ka ana nga nanay.

Ginpislit na ang ana nga bag-o nga pantalon.

"Hindi ko, Nanay. Hindi ako interesado."





Nagdalagan sa sagwa si Pipi para ipakita sa ana nga tatay ang bag-o na nga pantalon. Paadto run tana sa ana nga tatay kag - rrrriiipp!



"Hala!" nagsinggit si Pipi. "Nagisi ang bag-o ko nga pantalon!"





Nagdalagan pauli si Pipi sa anda nga balay. Nagsungon tana kay naguba lagi ang ana nga bag-o nga pantalon.





Namangkot si Pipi kung puwedi pa matakpan ka ana nga nanay ang buslot.

"Hindi," sabat kang ana nga nanay. "Saku pa ako sa preparasyon para sa selebrasyon kang bag-ong tuig."





Namangkot si Pipi kung puwedi matakpan ka ana nga tatay ang buslot.

"Huod," sabat kang ana nga tatay. "Ugaring kinahanglan mo anay mangita ka dagum kag hilo."





Nangita si Pipi ka dagum kag hilo. Nangita tana sa sulod kang aparador, sa babaw kang aparador, kag sa sewing basket.





Kapoy nga nagbalik si Pipi sa ana nga tatay.

"Nakakita bala ikaw ka dagum kag hilo?" pamangkot ka ana nga tatay.

"Wara, Tatay. Nakapoy run ako kag nagasakit run ang akun tuhod."

Ginpaathag kang ana nga tatay nga amo dya ang ana nabatyagan tungod wara tana masyado nagahulag kag naga-exercise.





Napinsaran ni Pipi si Ayam kag si Amo. Pirme sanda naga-exercise sa anda nga baryo kada aga. Pero hindi gusto ni Pipi mag-exercise per basi makabulig dya ka na.





Sa sunod nga aga, nagdesisyon si Pipi nga imawan ang ana mga abyan. Hindi tana dasig magdalagan kag nabudlayan tana maglagas kay Ayam kag Amo.





Tungod nga kapoy run tana, hinali lang nga tana natumba.

"Aguy!"

Ginbuligan tana ni Ayam kag Amo nga makatindug.





Sa sunod nga adlaw, hindi run gusto ni Pipi magdalagan liwat kay sakit run ang ana nga tuhod kag bilog nga kalawasan. Pero ginpadumdom kana ka ana nga tatay nga kinahanglan na magsipal sa sagwa kag mag-exercise para hindi rn magsakit kag mangin mayad run ang ana nga lawas.





Nagumpisa sipal si Pipi kaimaw ang ana mga abyan sa adlaw-adlaw. Nagadalagan sanda kag nagasipal ka football ukon bandminton. Wara nagbuhay kag ang ana nga tuhod wara run nagasakit kag makasipal run tana nga wara nagakakapoy.





Nagabot ang selebrasyon kang bag-ong tuig. Mabaskug kag mayad run ang lawas ni Pipi kag tana nagdesisyon nga magintra sa karera.





Nagahulat ang nanay kag tatay ni Pipi imaw nag ana nga bag-o nga pantalon. Ang dya nga pantalon maka-igo gid kay Pipi.





Generously supported by SMART





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Bag-o nga Pantalon para sa Bag-ong Tuig (New Pants for the New Year). 			 Author: Kong Sok Keng. 			 Illustrator: សេង វិសុទ្ធ.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2022. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Wilfredo Orquia





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Copyright





Guide


Cover

Start of Story





