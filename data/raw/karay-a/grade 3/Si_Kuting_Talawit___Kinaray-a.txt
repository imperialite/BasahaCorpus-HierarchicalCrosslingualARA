Si Kuting Talawit





Si Kuting&nbsp; nagauli sa isla ka Semirara imaw kang ana pamilya

May manang tana, ang ana ngaran si Rosi,kag may manong nga si Keni.

Kon kaisa, ginatawag ni Manong JKeni si Kuting nga talawit nga kuti.

Gaugot gid si Kuting&nbsp; kon tawagon tana nga talawit.

Gusto na gid ipakita nga bukot tana talawit.





Una nga semana ka bakasyon sa eskwela.

Ginakalangkagan nanday Kuting, Keni, kag Rosi and maglagaw sa binit ka baybay.

Nanamian gid si Kuting maglagaw sa baybay kag mamurot ka mga bato.





Kada lagaw na sa baybay, duro lain-lain nga hitabo.

Nakaagi nga may nakita si Kuting nga sangka patay nga salabay sa baras.

Ginkun an tana ni Nanay na nga bukot nami magrigos sa baybay sa amo tu nga adlaw.

" Makahalit man gihapon ang salabay maski patay run" kuon ni Nanay na.





Pagkatapos kang bagyo ka&nbsp; sarang tuig, buta kang plastik ang binit baybay.

Wara man ginpasugtan si Kuting mag agto sa baybay.

Tam an ka delikado ang dagat para sa paglangoy.&nbsp;





"Turuka bla.Nami gid dya nga adlaw para magrigos."kuon ni Kuting nga nagayuhom-yuhom.

" Ti dali run. Ang pinakaurihi magsurob sa tubig, talawit a." kuon ni Keni

Nagdalagan&nbsp; si Kuting kag Rosi sa binit ka dagat.

Pagkakita nanda ka balud, dayon nanda lukso.

Kang maghunas run, nag girinuwa ang mga bato.

Turuka bla Rosi. Pwede run kita makapamurot ka mga bato."kuon ni Kuring/





Sa pagkaduro ka mga nami nga bagay nga makita sa palibot.

May dyan nga mga itom nga&nbsp; shell&nbsp; kag mga berde nga&nbsp; alimango

May nakita man tanda nga asul nga&nbsp; "starfish" kag bulbulon nga "starfish" nga may labug nga gaway.





Ang madagway kag&nbsp; mahumok&nbsp; nga sea cucumber ga[anago&nbsp; sa baras sa andang&nbsp; pagtadag sa katubigan.

Ginabaliskad nanda ang mga bato kag lantawon kon ano and makita sa dalum.

Bisan diin lang, sa pagkaduro ka mga isda!





Naghalin si Kuting,ginbilin na si Rosi, kag nag agto tana sa sangka bato nga ralanguyan ka mga isda.

Ang ralanguyan malinung kag natabunan ka mga hilamon.

Medyo dalum ang tubig kag lampas tuhod ang kadalumon.

Sa anang pagduko, may nakita tana nga angelfish nga nagahula-hulag.





Wara makita ni Kuting&nbsp; ang gamay nga bagis nga hammerhead nga gaamat butwa halin sa hilamon dagat&nbsp; sa likod kang ralanguyan.

Daw may tuyo nga maagto kana. Gusto na nga maka gwa.





Sa pihak nga ralanguyan,nakita ni Rosi ang sirik kang bagis

" uy. Andam!" singgit ni Rosi. Pagtamwa ni Kuting, nangusyan tana pagkakita na ka bagis!

Natalupangdan na nga gabalabag gali tana sa aragyan kang bagis nga malyag mag agto sa bahura. Nagpamuyong ang bagis kag sige lang nga gaturok&nbsp; kana.





&nbsp;"May bagis! Bagis!" singgit ni Rosi

" Hindi paghalin. Agtunan ta kaw." singgit man ni Kuting.

Ginbantayan ni Kuting ang bagis, kag hinay -hinay nga naghulag para may aragyan tana.

Sa padayon na nga paghulag, naglangoy pasaka ang bagis kag amat-amat nga maglangoy paratu.

Nagharon ang baras nga inagyan ka bagis.





Ang&nbsp; kakanyag sa una na nga pagkakita kang bagis daw bahul gid nga bagay para kay Kuting.

Gin agtunan ni Rosi si Kuring kag ginhakus.

"Wow!}Isug-isug kaw ba!" kuon ni Rosi."Hulat lang kon maman-an ni Keni kon paano mo ginturok sa mata ang bagis nga wara ti misuk-misok!:

" Bukon&nbsp; run ako ti talawit nga kuti." sabat ni Kuting nga nagayuhom.

Dayon nanda darwa nga kadlaw.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Si Kuting Talawit (Scaredy-Cat Moli). 			 Author: Susie Elliott. 			 Illustrator: Joni Moce. 			 Editor: Neehal Khatri. 			 Contributor: Nemani Lui.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Jocelyn Morales





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Copyright





Guide


Cover

Start of Story





