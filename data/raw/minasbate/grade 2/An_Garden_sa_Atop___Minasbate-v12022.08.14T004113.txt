An Garden sa Atop


Kim Ann Arun




Chea Sereyroth





Dili matahom maglantaw sa atop ninda Tita. May usad na dako na pabrika na nagbubuga san aso sa likod san inda balay. Nagdesisyon si Tita na magbutang san mga burak san sunflowers sa inda atop para mapatahom.





Pero nagruluyos dayon an mga burak san sunflower. Handom ni Tita na pirme igwa san mga burak sa inda atop. Pero pan-o nya man ini mahihimo





Usad na Sabado, ginkaistorya ni Tita an iya ama. “Papay, gusto ko tani na pirme igwa kita didi san burak. Pero pan-o po na dili dayon magluyos? “Maghimo kita san garden! Adi igwa ako san dako na container na pwede butangan san duta kag patubuan san mga pisog. Magburulig kita para ini na garden magtalubo kag magdugay.”





Nagburulig an pamilya ni Tita para mapreparar an inda tatanuman.

Myentras nagabayubo san duta si Tita nakasiyak sya sa kangarat.

“Yay! Wati!” “Tita, importante an mga wati sa usad na garden. Nakabulig ini para magtubo san maayo an mga tanom,” an sabi san iya ama. Dili sigurado si Tita kun maiilaan nya na ada an mga wati, pero kun makabulig ini sa inda garden pabayaan na la nya ini.





San oras na san pagsaribo, binasyahan ini ni Tita san usad kabalde na tubig.

“Inom kamo mga pisog para magdaragko dayon kamo,” sabi nya.

“Ayaw Tita! Ayaw pagsaribuhi san damo-damo,” an sabi ni mama nya. Ginpakita san iya iloy kun pan-o an tama na pagsaribo san mga tanom.





“Pero gusto ko magdaragko dayon sinda,” reklamo ni Tita.

“An tanom kinahanglan man san panahon para magdako,” padumdom san iya iloy. “Aram ko man na madugay, pero kinahanglan mo maghulat.”





Pagligad san usad kasemana, nagturubo na an mga pisog! Pwede na ini ibalhin sa inda mga masitera. Eksayted na ginbugnot ni Tita an mga tanom. “Hinay-hinay la Tita, kun mautod mo an inda mga ugat dili na ina matubo,” an sabi san iya iloy.





Burulig ninda na ginbalhin an mga bag-o’n tubo na tanom sa mga

masitera. Naghimo an ama ni Tita san mga kahon na kahoy para damo sinda san matanuman. Naghimo man si Tita san plakard para sa inda garden.





Naaraman ni Tita kun pan-o atamanon an iya garden. Wara magdugay, nagtuna na man magbuskad an mga burak.





Usad na gab-i, nagpudo san sunflower si Tita para ibutang sa inda kaunan. Myentras pakadto sya sa inda kaunan, nakita nya an iya iloy na nagaluto san gulay. “Mamay, pwede po kaya kita magtanom san gulay sa aton garden?” “Matahom ina na ideya Tita! Sige himuon ta ina.”





Dili nagdugay, napuno na san pananom an garden ni Tita sa inda atop. Nakapatubo na sya san mga burak, carrots, sibulyas, tarong kag iba pa na mga maayo na pananom.





Naila an inda mga katarakin na nakakita san inda matahom na garden. Dili na puro aso san pabrika an makikita sa inda atop. Nagpatukdo an inda katarakin kun pan-o magkaigwa san garden sa atop. Siguro, sa masunod na tuig damo na san may garden sa inda mga atop.





Suportado ng SMART





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Henche G.

Cańelas, Mary Grace V. Delos Santos, and Mary Joy M. Romero and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Shanalyn Medina.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Garden sa Atop (Rooftop Garden). 			 Author: Kim Ann Arun. 			 Illustrator: Chea Sereyroth. 			 Editor: Ouch Sodany.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Enrique Villasis, Bernardine Sotto, charina lim, JOSEPH CHRISTIAN RODRIGUEZ





Table of Contents


Page 1

Page 2

Page 3

Page 4

Page 5

Page 17

Page 20

Page 25

Page 28

Page 29

Page 34

Page 37

Page 40

Page 43

Page 44

Copyright





Guide


Cover

Start of Story





