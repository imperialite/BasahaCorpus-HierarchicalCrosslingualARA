Madunong na Rabit





Usad na gab-i. An mga baka, kanding kag karnero nagkadto sa inda mga kulungan. An Parauma gin siguro na maka-uli sinda sa inda mga kulongan san maayos.





An madunong na Rabit mata pa kag dili nakaturog sa sulod san iya kulongan. Naga-isip sya, "Gusto ko makit-an an kalibutan sa labas". An iba na mga Rabit tururog na.





An purtahan san kulongan abrido. San nag-abot an Parauma para magpaka-on san mga Rabit..





An pagkaon manamit an humot. Kaya tanan na Rabit mata na kag naghalapit sa Parauma.





An madunong na Rabit nag-kita kag nag-masid san pahali na an Parauma. "Aha! Yana aram ko na pan-o ako makalabas. Kaya bwas makalabas na ako didi"





"Malumpat ako pakadto sa basket pag an Parauma magdara san amon pagkaon". Sa isip san madunong na Rabit.





San sunod na adlaw, an Parauma nagdara na san pagka-on para sa mga Rabit. "Yana an adlaw!" Sabi san madunong na Rabit sa iya sadiri. "Kinahanglan ko makalabas didi sa kulongan". San ginbutang na San Parauma an iya basket san pagka-on. An madunong na Rabit dali-dali na naglumpat sa basket na wara san nakakita sa iya. Pagkahuman magpakaon san Parauma sa mga Rabit iya gin bitbit an basket palabas.





An madunong na Rabit sa wakas nakaluwas na! Pakanta-kanta sya. Naglakat bagan usad na Hadi. Pero may usad na Ido nagdalagan palapit sa madunong na Rabit kag gin para usig sya. An madunong na Rabit dili maaram na sya nasa piligro na sitwasyon.





An Ido gin gukdan an madunong na Rabit. Nagpagukod sinda.





An madunong na Rabit nagdinalagan kag naghimo san pa-agi na matago-an an ido.





An madunong na Rabit naka-abot sa kakahuyan. Nakakita sya san mayumok kag manamit na dinghot na iya maka-on. Pagka-on na dili pa nya natitilawan sa kulongan na iya kinadaku-an. Nabusog sya kag nakaturog.





An madunong na Rabit nakamata san makusog na tunog san lion. ''Ngrrrr! Ngrrrr!'' an tunog na makaharadlok.





Gutom an lion kaya iya gingukdan an madunong na Rabit para kaunon. Pero an madunong na Rabit nakadalagan sin matulin ''Makatakas kaya ako san Buhay?'' sabi san madunong na Rabit na nagdinalagan pa-aga.





Pagka-aga na. An madunong na Rabit dili makatu-od sa iya nakit-an. Nakabalik sya sa balay san Parauma.





An purtahan san kulongan abredo. Nakit-an&nbsp; nya an Parauma nagapakaon sa iba na mga Rabit.





An madunong na Rabit naghinay-hnay pasulod sa likod san Parauma.





Gutom sya kaya nagka-on naman sya utro. ''Aram ko na yana. An sa labas maganda kag matahom pero delikado man gali'' sabi nya sa iya sadiri.





Tuna sadto an madunong na Rabit naka-aram san damo pa na mga bagay sa sulod san inda kulongan. Kag iya gin sabihan an iba na mga Rabit sa inda mga gusto pa maarman.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Madunong na Rabit (Clever Rabbit). 			 Author: Deogratias Simba. 			 Illustrator: Michael Sagikwa.

		 			 Published by , 			https://storyweaver.org.in/stories/40960-the-adventure-of-clever-rabbit 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: Lalyn Basas





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Copyright





Guide


Cover

Start of Story





