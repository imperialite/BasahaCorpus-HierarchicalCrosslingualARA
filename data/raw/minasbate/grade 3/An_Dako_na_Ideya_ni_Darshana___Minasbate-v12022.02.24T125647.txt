An Dako na Ideya ni Darshana


The Asia Foundation - Let's Read




Chan Pisey





Makakapoy na nagaingkod sina Darshana kag Chenda sa idarom san puno san mangga para makalikay sa init san sirak san adlaw. Masyado pa pan-o mainit para magkanam.

"Magbisikleta kita pakadto sa suba para magpahayahay. Gusto mo?" hunga ni Darshana.

"Sige ba, pero sin-o kaya an makukupusan san goma sugad?" Sabay lukso ni Chenda sa iya bisiketa.





Damo san bato kag tunok an kamino pakadto sa suba. Permi gayod may nakukupusan san goma kun nagaagi didto. Kaya, kaipuhan man gayod na iduso an bisikleta pauli kag hulaton an inda mga ginikanan para mabalyuhan an kupos na goma. Maski matibay si Darshana magsolbar san problema, dili niya gayod maisipan sin pamaagi ini na problema.





Pero kay grabe gayod an init san adlaw yana, kaya sulit man an pagpakadto.

"Paunahan kita pakadto sa suba!" Hagit ni Darshana kan Chenda kag tulin na nagbisikleta .





Pero san pagliko niya sa una na kanto , nabatyagan nya na an printera na goma na nagwagol.

" Hiyaaay! Ayaw man" siyak ni Darshana. "Gusto ko man la magpahayahay!"





Mas madali iduso an bisikleta kon may diyotay na hangin an goma kaysa kupos-kupos gayod. Kaya ginbutangan nya san babol gam an luho san goma.

" Makabulig man siguro ini maski makatarawa kitaon." gin-isip niya.





Nangarat siya kay pag-abot niya sa inda balay kay may hangin paman gali an goma!

"Kaastig man! Pero mas maayo kon nakahiyom ka." Kaya ginpilitan nya san sticker na nakahiyom an babol gam kay para dili ini ibahan kitaon.





Mientras ginabombahan niya an nakupos na goma, nakit-an niya na nakapilit gihapon an sticker na ginbutang nya. Natakpalan sani kag napugulan na maglabas an hangin sa luho san goma.

"Kun igwa lang gayod ako san mas makusog kag maayo na sticker, matatahuban ko dayon an mga luho san goma maski nano na oras kag maski diin bisan ako lang." sabi niya sa iya sadiri.





Naghapit anay si Chenda sa balay ninda Darshana bag-o sya umuli sa inda hali sa suba.

"Kaayo man sana kitaon! Kaya ba sina pugulan an hangin na magluwas sa goma?" hunga ni Chenda.

"Oo syempre!" Sabat man ni Darshana sa iya.

"Pustahan, damo gayod an mabakal sina kay ako gani mabakal gayod!" Sabi ni Chenda kan Darshana kag umuli na.





"Mabakal man kaya gayod an mga tawo kay kon magbaligya ako sini?" Gin-isip ni Darshana.

"Pwede ko gayod ini himoon na negosyo agud magyaman ako!"





Pagkagab-i sadto sa inda pagkaon, nagaistorya si Tiyo Nimo manungod san iya mga plano kon papan-o padakoon an iya negosyo san mga business card.

"Manigosyo man po ako Tiyo! Mahimo po ako san sticker patches kay para po pwede ayuhon san mga bata an mga sira na bisikleta maski sinda lang." Malipay na ginsabi ni Darshana sa inda.





Pagtapos san halaba na istorya ni Darshana naghangos siya san halawig, Nagtugot si Tiyo kag nagsabi na maayo an iya ideya.

"Aram mo ba kon pira an kapital san paghimo san patches kag kon pira an pagbaligya sani?" Hunga ni Tiyo. " O kon pan-o an tama na pag-imbentaryo, pagbaligya, kag pagpakilala san produkto?

Napasud-ong sa iya pinggan si Darshana. Wara nya naisip ini na mga bagay.





Nakahiyom na ginsud-ong niya an iya Tiyo Nimo kag nagsabi na, "Dili po!

	Pero basi mo po ako mabuligan? Kay bagan kaayo po himoon."

"Negosyante ka gayod pareho ko." Nagatawa na ginsabi ni Tiyo Nimo sa iya.

"Nano po?" Sabat ni Darshana. "Gusto ko man la po na maghimo san sticker patches para sa mga kupos na goma."





"Igwa ka san maayo na pamaagi na makaresolbar san problema san tawo kag ungod ka na himoon ina na negosyo," Sugpon ni Tiyo Nimo.

"Amo ina an ginahimo san mga negosyante."

Pagkahuman ninda panigab-i, ginpakita niya kan Darshana an pipira na tsart san iya negosyo kag sing-ano ini kaimportante na maaraman an kantidad san pagahimo san sticker patches kag kon tagpira nya ini maibabaligya.

"Tunaan ko na po gali an pagahunga-hunga sa akon mga kaamigo kon pira an inda kaya ibayad kon mabaligya po ako." Sabi ni Darshana.

"Maayo ina! Amo gayod ina an ginatawag na market research." Sabat sa iya ni Tiyo Nimo.





Pagkabuwas, ginhimo gayod niya an iya ginsabi sa iya Tiyo. Naghunga-hunga na sya sa iya mga kaamigo. Sabi san iba sa iya, dili daw sinda mabakal pero mas damo an nagsabi na inda babakalon an iya sticker patches san dos mil.





"Matahom!" Sabi ni Tiyo Nimo kan Darshana san gintawagan siya sini para magsabi san iya naaraman.

"Sugad, aram mo na kon pira an presyo na pwede mo isukot,"

"Nagkadto man po ako sa tindahan san mgs bisikleta kay para po maaraman kon tagpira po ninda ginabaligya an regular patches." Sabi niya pa sa iya Tiyo.

"Mas maayo ina, kay an mga regular patches pwede ina ipansubli san imo sticker patches na babakalon san tawo." Sabat san iya tiyoon.





Kaipuhan na makumbinsi ni Darshana an mga kabataan sa eskwelahan na magbakal sa iya san patches. Per pan-o? Ginisip nya na maayo na pamaagi an makita san mga na bata an patches na nakatakod na sa bisikleta san iba. Kaya nagdesisyon si Darshana na ihatag san libre an iya sticker patches sa iba na bata kag ginsabi nya na ibutang ini sa inda bisikleta.





Dili nagdugay gumana ang ideya ni Darshana, kaya an kada bata sa inda eskwelahan gusto an iya sticker patches. Maski an mga lokal na baligyaan san bisiklita nagtawag sa iya kay gusto man magbakal!

Tungod san tanan nya na ginhimo nakabatyag si Darshana san sobra na kabug-at. Dili sya nagin malipay kapareho san iya ginamaw-ot.





"Aram mo Darshana, dili ka makabatyag san sobra na kapagalan kay kon dili mo ginsolo an imo negosyo," Padumdum san iya Tiyo Nimo.

Insigida naisip ni Darshana si Chenda. Sadto pa man, matibay na siya sa math kag organisado , tapos mahilig pa gayod sa bisiklita. Kaya maayo gayod siya maging kapadis sa negosyo.

Nailaan ni Chenda an ideya! Dili nagdugay, nag-asenso an negosyo san mag-amiga.

Grabe an kaila san mga tawo san sticker patches ninda. Si Chenda an nagalista san mga order san bisikleta. Tanan na mga kabataan sa inda lugar nagasakay sa inda mgabisikleta na nagaraga an kolor san sticker patches.





Makaligad an makapira na bulan nagbisita si Tiyo Nimo, ginsabi ninda Darshana kag Chenda an tanan na manungod sa inda negosyo. Ginpakita ni Chenda an listahan san inda nabaligya. Kag ginpakita ni Darshana an plano san pagnegosyo kag bag-o na ideya san disenyo.





"Katibay-tibay niyo na duha na negosyante!" sabi ni Tiyo Nimo." Salamat Tiyo. Kun dili sa bulig mo, dili ko hunaon na an palangas-langas na ideya magiging matuod na negosyo.

Gusto nyo ba mabatian an akon masunod na ideya?"





Bulig hali sa Smart Axiata





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			គំនិតដ៏អស្ចារ្យរបស់សាណា (Darshana's Big Idea), Author: The Asia Foundation - Let's Read. Illustrator: Chan Pisey.

Published by The Asia Foundation - Let's Read, https://www.letsreadasia.org © The Asia Foundation - Let's Read. Released under CC-BY-NC-4.0.

This work is a modified version of the original story. © The Asia Foundation, 2021. Some rights reserved. Released under CC-BY-NC-4.0.

For full terms of use and attribution, http://creativecommons.org/licenses/by-nc/4.0/

Contributing translators: Enrique Villasis, marlin ocsing, Shirley Titong, marichu tan, and REAN MIJARES





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Copyright





Guide


Cover

Start of Story





