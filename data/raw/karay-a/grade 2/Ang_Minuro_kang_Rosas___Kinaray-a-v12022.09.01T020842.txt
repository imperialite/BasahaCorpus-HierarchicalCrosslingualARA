Ang Minuro kang Rosas


Su Nyein Chan




Wunna Lwin





Kang una nga panahon, may sangka minuro kun sa diin ang tanan may tanum nga pula nga rosas. Manami ang bilog nga minuro bangud sa mga hardin ka pula nga rosas. Bantog ang minuro sa kasampatun sa pagpananum ka mga manami kag pula nga rosas.





Pero wara it bisan isara sa minuro ang nakamaan kun wanhaw amo lang gid nga sahi kang pula nga mga rosas ang anda nga ginatanum. Hunahuna ka iban, dya surundon ka anda nga kamalaman. Ang iban tana, nagapati nga dimalasun sanda kun bukun amo nga sahi kang rosas ang anda nga itanum.





Sangka adlaw, may sangka mal-am sa minuro ang nakakita kang sangka kahon ka mga makatiringala nga liso sa idalum ka ana nga balay. Natingala ang mal-am. Wara tana nakamaan kun paano nakadangat ang liso sa rugto. Nagdesisyon tana nga itanum ang mga liso sa ana nga hardin.





Gin-atipan kang mayad kang mal-am ang ana nga bag-o nga mga tanum. Kang namukad ang mga bulak, nabuta ang ana nga hardin kang nanari-sari nga duag ka mga bulak.





Ang mga tagaminuro natingala sa kombinasyon kang yellow, blue, violet, kag puti nga kabulakan sa tunga kang hardin ka mga pula nga mga rosas.





Duro ang nagpinsar nga sumpaun ang mal-am. Ginhambalan nanda ang mal-am nga bul-un dayon ang mga bulak.

Nagsabat ang mal-am nga indi na mahimo gub-un ang hardin nga tana mismo ang nagtatap.





Ginpabay-an gid ka mga pumuluyo ang mal-am kag ang ana nga kabulakan.

Nagtinguha ang mal-am sa ana nga pagpanguma samtang wara tana ginasapak ka ana nga mga iningud.





Sangka adlaw, nag-abot ang pintor halin sa palasyo. Ginpadara tana kang hari agud magpinta ka manami nga kabulakan. Malipayun nga gin-abi-abi ka mga pumuluyo ang pintor kag ginlibot tana sa hardin ka mga pula nga rosas.





Ginlantaw kang pintor ang mga hardin, kag ginpili na nga magplastar sa marapit nga banglid kag mag-umpisa ka pinta. Naghulat ang mga pumuluyo nga makita ang painting na.

Kang natapos ang painting, nanamian gid ang mga pumuluyo maglantaw sa manami nga kabulakan. Pero may sangka tawo nga naghambal nga sumpaun ang pintor.





Ang pintor nagsabat nga ang nanari-sari nga kolor kag kurti kinahanglan sa paghimo ka manami nga painting. Ang pagkapinasahi bukut sumpa kundi sangka bagay nga manami. Nabinagbinag ka mga pumuluyo nga ensakto ang pintor kag nag-untat ang anda nga pagpati sa sumpa. Ginkupkupan nanda ang mal-am kag nagkalipay ang tanan sa ana nga manami nga kabulakan.





Mga Pamangkot:

1. Ano ang ginpinsar ka mga pumuluyo nga matabo kun sanda magtanum ka iban nga bulak?

2. Ano ang kolor ka mga bulak halin sa kahon kang mal-am?

3. Ano ang ginhambal kang pintor halin sa palasyo sa mga pumuluyo?

4. Ano nga mga kolor kang bulak ang imo nagustuhan? Wanhaw?





Ang dya nga libro nahuman paagi sa paghanas nga ginbuylugan kang Third Story Project kag The Asia Foundation. Ang Third Story Project nagahimo kang mga libro pangbata sa Birmana kag iban pa nga pulong sa Myanmar para ipanagtag ka libre sa kabataan sa palibot kang Myanmar. Ang mga estorya ginsulat kag ginlaragway ka mga tig-ambung Myanmaranun para sa mga Myanmaranun kag nagapatungud sa mga isyu sa kalinung, pagpanugot, katuhayan, henero, kadunaan, kag kinamatarung kang kabataan.





This book was adapted as part of the ABC+: Advancing Basic Education in the Philippines project.

ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, Celestino S. Dalumpines IV, EPS-Filipino, and Schubert Anthony C. Sialongo, EPS-LRMS, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

This book was also evaluated by Amy Fe Pagunsan, Francisco Misajon Jr. and Dream Rose Malayo, and field tested by Rizel Asuncion .





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Minuro kang Rosas (Rose Village). 			 Author: Su Nyein Chan. 			 Illustrator: Wunna Lwin.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Jose Edison Tondares, Hazel May Altar, Linda Lee





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Copyright





Guide


Cover

Start of Story





