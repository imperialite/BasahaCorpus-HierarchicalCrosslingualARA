An Oro na Sapatos


HerStory Foundation




Jeetu Ahmed





Sa akon kaadlawan, ginhatagan ako ni Lola sin oro na sapatos.





Ginsurat niya sa kard:

“Makagagahom ini na sapatos. Hinimo ini hali sa paklang san saluyot, an oro na tanom na nagatubo sa iyo gindakuan na lugar. Dadarhon ka sani kun diin mo gusto kag sigurado na makabalik ka pauli. Kag maski diin ka magkadto,

magbilin ka sin matahom na tamak san imo tiil.”





Pero dili ko nagustuhan an sapatos. Dili ini makulay kag dili man ako sani ginapataas. An sapatos san iba na bata naga-ilaw kag naga-untol. Habo ako san sapatos na hinimo sa saluyot.





Usad na adlaw, myentras pauli ako hali sa eskwelahan, natalang ako kag kinahanglan ko magbalik sa akon ginhalian. Myentras ako nagalakat, nakita ko an mga tamak ko sa dalan kag natultulan ko kun diin ako namali san liko.





An kada tamak ko, may dyutay na balay na napapatalibudan sin mga burak. Nasasabutan ko na kun nano kay amo ini an ginhatag na regalo

ni Lola! Maayo sa dapa-dapa an akon sapatos kag pirme ako sani ginadul-ong pauli sa balay.

Palangga ko an akon oro na sapatos!





Padumdom:

Igwa kita san mga kinahanglan para mabuhay – tubig, pagkaon, hangin kag damo pa na mga bagay na gamit sa paghimo san bado kag istaran. An Saluyot, sikat sa tawag na Oro san Bengal. Igwa san dyurugtay na mga bilin san karbon na pwede gamiton sa paghimo san miski nano na bagay hali sa sapatos, pakadto sa baroto kag hasta sa tsaa.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Oro na Sapatos (Gold Shoes). 			 Author: HerStory Foundation. 			 Illustrator: Jeetu Ahmed.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Enrique Villasis, FEBIE ROSE TUMBAGA, Dennis Corlet, marlin ocsing, Shirley Titong, Carlos Jesus Liao, Rowena Tambago





Table of Contents


Page 1

Page 2

Page 3

Page 4

Page 5

Page 6

Copyright





Guide


Cover

Start of Story





