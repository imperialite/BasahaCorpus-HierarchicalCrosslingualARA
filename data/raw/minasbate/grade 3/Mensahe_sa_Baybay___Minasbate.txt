Mensahe sa Baybay





An nag-surat, nag-guhit,&nbsp;​kag an&nbsp;CANVAS&nbsp;gina-imbitaran an tanan sa pagbahin sini na libro kag an iya&nbsp;​translation,&nbsp;pero gina-hangyo na dili pagiba-ibahon an mismong imahe. Salamat.&nbsp;





Nakaistar si Miguel halapit sa dagat kag mahal niya an karagatan.





Pero isad ka adlaw, may nakita siya san mga pipira na patay na isda sa gilid san dagat. Nagsabi an iya mama na may lokal na companya san minahan an nagatapok san mga ati sa sapa na nagapakadto sa dagat.&nbsp;





"Sin-o an makakapaudong sa inda?" hunga ni Miguel. "Ikaw" sabi san iya mama. "Ako?" "Nasa aton man lang gayud ina," sabi san iya mama. "Padarhan mo sinda san surat."





May nakita na tukog si Miguel kag nagsurat siya san mensahe sa baybay:&nbsp;S.O.S."Save Our Seas,"&nbsp;sabi ni Miguel sa iya sadiri.&nbsp;





Tapos naabot an taob. Kag napanas an iya mga ginsurat.&nbsp;





Ginautro-utro ni Miguel pagsurat san mensahe. Gin-surat niya ini gamit an dinghot sa dagat.&nbsp;





Gin-surat na naman niya gamit an mga buak na sigay.&nbsp;&nbsp;





Pabalik-balik pirme na ginapara san balud an iya surat.&nbsp;&nbsp;





"Wara man ini sin pakadtuan.&nbsp; Wara man nakakakita san akon mensahe," nag-panhupaw si Miguel. "Himoon mo utro" paga-enganyo san iya mama. "Mag-pangadyi kag maging pasensyoso ka. Dili mawar-an san paglaom. Isad ka adlaw may makakakita san imo mensahe kag mababag-o na an tanan."





Dili dugay, may itom na sarakyan an nagkadto sa inda balay. May naglabas na duha ka lalaki na&nbsp;may mga salamin kag naka-unipormeng pang-opisina.&nbsp;&nbsp;





"Kada adlaw, pag nagasakay san eroplano an amon presidente san kompanya san minahan sa higad san dagat, nakikita niya an imo mensahe sa baybayon," sabi san isad na tawo. "Ginpakadi kami niya para maarman kun namo an ibig sabihon san S.O.S."&nbsp;





"Pakisabi po sa inyo presidente na an ibig sabihon san&nbsp;S.O.S.&nbsp;kay&nbsp;Save Our Seas,"&nbsp;​​sabi ni Miguel. "Pakisabi po na udongon na an pag-tapok san mga ati sa sapa."





"Nagapadulong an sapa pakadto sa dagat. An mga ati an nagapatay sa mga isda kag mga tanom. Ginapaati an aton tubig kag dagat. Nagkasarakit an aton mga langgam. Kag namumundo pod ako."





Nag-uli na an mga lalaki, kag nag-padayon gihapon pagpangadyi si Miguel. Kag kada adlaw, nagasurat siya sa baybay san mensahe.&nbsp;





Kag kada adlaw, ginapara san balud an iya mga ginsurat.





Tapos isad ka adlaw, may ginpakita an mama ni Miguel sa iya sin balita sa dyaryo: KOMPANYA SAN MINAHAN NAKUHA NA AN MENSAHE. IPAPA-UDONG NA AN PAGTAPOK SAN MGA ATI.&nbsp;





Nalipay si Miguel kag nagdalagan pakadto siya pakadto sa baybayon, kag nagkuha san&nbsp; tukog. Nagsurat siya san bag-o na mensahe sa baybay: SALAMAT





Nagpadulong an balud kag napara an iya ginsurat. Gindara pakadto sa iba na malain-lain na lugar.&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Mensahe sa Baybay (Message in the Sand). 			 Author: Charmaine Aserappa. 			 Illustrator: Roel Obemio.

		 			 Published by , 			http://www.canvas.ph/art-and-stories/message-in-the-sand 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: Precious Ann Alburo



		 			Narrator: Brendan Boland





Table of Contents


Page 2

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Copyright





Guide


Cover

Start of Story





