May Torotot sa Saranggutan


Sheila Calaliman




Hannah Hope Vergara





Si Tikboy anak nanday Tatay Kanor nga isa ka mananggiti kag Naaay Awring nga isa ka manughimo sang silhig nga bukog. Tungod nga malayo ang Sitio Kalubihan nga ila ginapuy-an, talagsa lang sila makakadto sa banwa.





Isa sadto ka adlaw sang nagahilapit na ang Adlaw sang Bag-ong Tuig, gindala si Tikboy sang iya amay kag iloy sa banwa agod magbakal sang mga kinahanglanon nila sa balay.





Sang nagalibutlibot sila sa tyenda, nakita ni Tikboy ang sarisari nga hampanganan. May nabatian si Tikboy nga tunog nga nagpabalikid sa iya: isa ka torotot nga ginahuyop sang manugbaligya.

"Nonoy, gusto mo?" pangagda sang manugbaligya. "Tistingi bala, Nonoy." Gindaho niya ini kay Tikboy.





Nagtangla si Tikboy sa iya amay kag iloy, ugaling naghutik ang iya iloy sa iya. "Tikboy, mabakal lang kita sa dason nga pagbalik naton diri sa banwa. Basi kulangon ang aton inugplete pauli."

"Huo, Nanay," gilayon nga sabat ni Tikboy. Ang iya mga mata naglumawlumaw. Nagpadayon sila sa paglakat, apang wala nagahalin ang panulok ni Tikboy sa balaligyaan sang torotot.





Sang nagapauli na sila, naagyan nila ang mga bata sa pihak nga baryo nga nagasinadya samtang nagapasahay sang bola nga himo sa lukay.

"Tatay, sa diin pwede makabakal sang pareho sang ila hampanganan?" pamangkot ni Tikboy.

"Ngaa, Toto, haw? Gusto mo ina?" pamangkot ni Tatay Kanor.

"Huo kun tani, Tatay, pero mas nami gid ato ya ang nakita ko sa banwa. Ang nagahuni bala, Tatay. Nanami-an ako sang iya huni," sabat ni Tikboy.

"A, ang torotot?" sabat sang iya amay nga nagayuhom.





Pag-abot sa balay, naglisensya si Tikboy sa iya ginikanan nga mahampang sia sa mga bata sa pihak balay. Gin-istorya niya sa mga bata ang nakita niya nga hampanganan sa banwa.

"Ay, kuntani may amo man kita sina nga hampanganan no?" hambal sang mga kahampang ni Tikboy.

"Nagsiling si Nanay nga baklan niya ako pagbalik namon liwat sa banwa. Indi kamo magkabalaka kay pahulamon ko man kamo," pangako ni Tikboy.





Sang nagahilapit na ang kasisidmon, nakita niya ang iya iloy nga nagapamugkos sang silhig nga bukog sa ila balay. "Nanay, sa diin si Tatay?"

"Nagpananggut siguro si Tatay mo kay sirom na," sabat ni Nanay Awring.

Nag-apas si Tikboy sa saranggutan. "Tatay!” panawag ni Tikboy.

"Toto, ari pa ako sa ibabaw,”sabat ni Tatay Kanor. Papanaog ni Tatay Kanor, may bitbit na sia nga berde nga lukay nga iya ginpaksi halin sa sanggutan. "Dali na, mapauli na kita,” hambal ni Tatay Kanor.





"Tatay, anhon mo ina ang dahon sang lubi?" pamangkot ni Tikboy nga nagalibog ang ulo.

"Pag-abot lang sa balay, ipakita ko sa imo," malipayon nga sabat ni Tatay Kanor.

Pag-abot gid nila sa balay, ginpilopilo ni Tatay Kanor ang lukay. Nagdako gid ang mga mata ni Tikboy sang makita niya nga nangin bola ang lukay nga ginpilopilo sang iya amay.

"Abaw! Kanami gid sini, Tatay."

"Dali lang, may isa pa ako nga obrahon, Toto," hambal ni Tatay Kanor.





Nag-utod si Tatay Kanor sang malip-ot nga lukay kag ginpilo. Ginburambodan niya ini sang lukay nga nagapadaku ang bilog sa punta kag ginsibtan sang

bukog.

"Ari na, Toto. Natapos ko na ang isa," hambal ni Tatay Kanor samtang ginaduhol ang lukay kay Tikboy.

"Ano ini, Tatay?” pamangkot ni Tikboy.

"Huyopa," hambal sang iya amay.





Ginhuyop ni Tikboy ang ginhimo ni Tatay Kanor halin sa lukay. Naghuni ini nga daw sa pareho gid sang huni sang torotot sa tyenda. Nakunyag gid si Tikboy.

"Tatay! Amo gid ini ang huni sang torotot didto sa banwa! May torotot man gali sasaranggutan?"

"Huo, Toto. May bola pa gani. Damo pa ang mahimo mo buhaton gikan sa lukay," sugpon ni Tatay Kanor.

Namalakpak si Tikboy sa kasadya. "Tudlo-i man ako, Tatay, para may hampangan man kami sang mga abyan ko didto sa pihak balay."





Pagkadason gid nga adlaw gintudlo ni Tikboy sa iya mga kahampang ang gintudlo sang iya amay sa iya. Madamo nga mga torotot ang ila ginhimo kag ginpanagtag sa mga pumuluyo.





Malipayon nga ginsugata sang mga pumuluyo sang Sitio Kalubihan ang Bag-ong Tuig. Ang huni sang mga torotot nga ginhimo halin sa lukay matunog nga mabatian pa sa pila ka mga kaingod nga sitio.





This book was developed as part of the ABC+: Advancing Basic Education in the Philippines project. ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University. This book was quality assured by Micron Rey Fuego, Master Teacher I, ICS, SDO Iloilo City; Juvy Baranda, Principal II, SDO Capiz; Dymphna Leizel Jocson, Public Schools District Supervisor, District IV-C, Jaro; and Lilibeth Larupay, Education Program Supervisor - LRMS, SDO Iloilo.; and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

The workshops and professional development, along with the editing and design of this book, were conducted with the support of Hubon Manunulat, Kasingkasing Press, and Iloilo Museum of Contemporary Art.

If you copy and distribute this work in its entirety, without making changes to content or illustrations, please label the work as follows: “Reproduced on the basis of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create a translation of this work, please use the following label on your work: “Translated from an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create an adaptation of this work, please use the following label on your work: “This is an adaptation of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

For full terms of use and attribution, http://creativecommons.org/licenses/by-

nc/4. 0/





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			May Torotot sa Saranggutan. 			 Author: Sheila Calaliman. 			 Illustrator: Hannah Hope Vergara. 			 Editor: Alice Tan Gonzales. 			 Contributor: USAID's ABC+: Advancing Basic Education in the Philippines.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2020. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Copyright





Guide


Cover

Start of Story





