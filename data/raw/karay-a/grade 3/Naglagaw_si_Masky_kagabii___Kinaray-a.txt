Naglagaw si Masky kagabii





"Tuman run nga lagaw kadya nga adlaw," hambal ni Masky.

Bilog nga adlaw tana nga naghampang sa binit-baybay

imaw kay Geeta kag anang ayam nga si Ruffy.

Nagakipot run ang anang mga mata sa kakapoy.&nbsp;





"Tion run agud makapahuway," hambal ni Masky nga nagapatuyayo.

Ginbugkus na ang darwa ka higot sa anang lawas kag magbarikutot.

Masulhay sa sulud kang basurahan.&nbsp;





Klang! "Ano to?" singgit ni Masky nga nahangyus.

Napalid gali ang takup kang basurahan.

Nalipatan liwan ni Geeta nga haupun ang takup.

Ano ang anang himuon?&nbsp;





Wiiish! Ginpalid kang mabaskug nga hangin si Masky.&nbsp;

Nagtimbuok kag nagtuyub-tuyub tana sa hangin.

Pataas kag pataas kag pataas.





Malum-uk kag mainit-init ang ginhugpaan ni Masky. Pugad gali.

Hmm... ayhan pwede ako makapahuway rugya.&nbsp;

"Halin diyan," siyagit ni Dagit, "kundi gani masab-it ikaw sa akun kahig."

Ginpurot ni Dagit kang anang mga tuktok kag gintablug si Masky parayu sa pugad.&nbsp;





Mayad lang hay maaram diyang si Masky.

Ginbutung na ang anang darwa ka higot kag maghimo nga parasyut.

Wheee! Inanay nga naglutaw-lutaw tana sa hangin.&nbsp;





Mahumuk kag maramig ang gintup-an ni Masky. Balyena gali.

Hmm... Ayhan pwede ako makapahuway rugya.&nbsp;

"Halin diyan," ngurub ni Balyena, kundi gani lamunon ko ikaw nga bilog.&nbsp;

Ginpiswitan na kang tubig si Masky.&nbsp;





Nagsalum si Masky sa dagat agud makapalagyo.

Nakita na ang sangka pamilya kang isda nga nagakaturog.

Hmm... Ayhan pwede ako makapahuway rugya.&nbsp;

"Halin diyan," pangara kang natapungawan nga Tatay Isda.

"Kon magbuhay pa ikaw rugya, irintukun ko ikaw agud pamahawun kang akun pamilya."

Gintabog na si Masky.&nbsp;





Nagbutwa si Masky kag magpautaw-utaw sa dagat.

Basa tana kag naramigan.

Luyag na lang magpahuway.

Makauli pa ayhan tana sa anang balay?





Sa hinali, may nakita si Masky nga nagalutaw nga lipak.

Aha! May nadumduman tana.

Naglangoy tana kag nagsab-it sa lipak.

Dayon ginlubag na ang anang lawas agud mahimo nga layag.&nbsp;

Yehey! Nagasibad run tana paagto sa binit-baybay. &nbsp;





Sunod nga adlaw, nagdayan-dayan sanday Geeta kag Ruffy sa binit-baybay.

Nakita ni Ruffy si Masky.&nbsp;

Nagdalagan ang ayam kag gindilap-dilapan si Masky.&nbsp;

Ginpurot ni Geeta si Masky, kag mahinay nga ginbutang sa basurahan.&nbsp;

Wara run tana nalipat nga haupun ang takup.&nbsp;





"Sa katapusan, makapahuway run ako it malawid," says Masky.

Ginbarambud na ang anang higot kag magbarikutot.

"Tuman run ang akun paglagaw-lagaw," paranambitun ni Masky sa anang katuyohon.&nbsp;





&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Naglagaw si Masky kagabii (Masky's Night of Adventure). 			 Author: Neehal Khatri. 			 Illustrator: Ropate Kama. 			 Editor: Seona Smiles. 			 Contributor: Nemani Lui.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Alex Delos Santos





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Copyright





Guide


Cover

Start of Story





