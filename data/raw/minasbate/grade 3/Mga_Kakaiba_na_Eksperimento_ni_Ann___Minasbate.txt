Mga Kakaiba na Eksperimento ni Ann





"Foooo! Foooo!" an paghuyop ni Ann Mani sa iya walo kabilog na kandila sa iya cake. "Happy Birthday, Anna!" sabi san iya mga kuya kag ate. Dako an pamilya ni Ann na nakaistar man sa dako na balay sa may bukid. Pero sa iya kaadlawan, ugwa siya sin usad na dyutay na hangyo.





Ginpangpaksi ni Ann an iya mga regalo kag nangarat. Igwa sin may nagakintab. "Dyamante kaya na aritos? Aiyye!" habo niya san dyamante na aritos. Masyado ina mahal kag dili man lang mapulusan! Aram mo ba kun nano an ginhangyo ni Ann? Libro, libro kag damo pa na libro!





"Ugwa naman kita sin damo na libro sa balay!" sabi san iya kuya. Pero nabasa na idto tanan ni Ann. "Adto sa library damo didto!" dagdag pa san iya Lolo. Pero nabasa naman idto tanan ni Ann! Nagdabog siya pakadto sa iya kwarto. "Hmmph!"





Pagkataod-taod, igwa sin may nagtok-tok sa pwertahan. Pero wara man sin tawo didto! Igwa lang sin dako na kahon sa labas san pwertahan. "Dili dapat ini mga alahas!" makusog niya na ginsabi. Kag dili man gayud. Usad ini na bag-o&nbsp; na koleksyon san Encyclopedia na libro! "Hurray! damo na mga libro." nagdurudalagan si Ann kag ginpangsakom an tanan na adto sa inda balay.





Damo na tuig an nagligad kag damo-damo pa gayud na libro an nagligad, nakahanap si Ann sin trabaho sa laboratoryo bilang usad na kilala na siyentista. "Nano kaya an hihimuon ko didi?" hunga ni Ann. Tinukdo san usad na siyentista an kahon. Nano kaya an iya nakita sa sulod san kahon?





"Mga dyamante? Aiyyye!" sabi ni Ann. Pero yana, mga dyamante na dili ginasul-ot. Kun dili mga pang-eksperimento. Gusto ipaaram san siyentista kan Ann kun nano an nagapakintab sa usad na dyamante. Kaya man nagbasa si Ann sin mga libro manungod sa mga dyamante. Libro, Libro kag damo pa na mga libro!





Bilang usad na siyentista kay maayo! Maka-adal ka san maski nano an gusto mo maaraman. Gusto man ni Ann san mga nagakintab. Nano pa ba an mas nagakintab pa sa dyamante? Edi an Adlaw! Kaya nagbasa pa si Ann san mga libro manungod sa adlaw, sirak san adlaw kag sa mga klima. Libro, libro kag damo na mga libro!





Nag-eksperimento si Ann sin damo-damo. Naghimo siya sin manlain-lain na gadget na makasukol san klima san usad na lugar.





Sing-ano kainit kaya didto sa Bombay? Naghimo si Ann sin gadget na makasukol sina. Sing-ano kahangin kaya didto sa Madras? Nahimuan man niya ina sin gadget.





Inabot san pera ka bulan bag-o niya matapos an iya paborito na gadget. Usad ini na espesyal an lobo na an tawag, Ozonesonde. Ugwa ini sin dyutay na makina na nakatakod didi. Ini na makina kay nakasukol san hangin na makikita lang sa ozone. makalupad ini siya sin taas-taas. Kitaa baga, adto na an Ozonesonde ni Ann!





&nbsp;





Mahuhulaan mo kaya kun pera kabilog na gadget an nahimo ni Ann tanan-tanan? Apiki syen bilog na gadget na pangklima. Nagkaigwa siya san sadiri niya na pabrika kun diin didto niya ginpanghimo an iya mga gadget. Na baga man lang makahimo pa siya san maski nano!





&nbsp;





Usad sa pinakamadunong si Ann Mani na siyentista sa mga klima sa India. Maski pa naggurang pa siya kag naging kilala, libro lang gihapon an iya amigo. Libro, libro kag mga libro!





Buhay kag Panahon ni Ann: An iya Timeline

&nbsp;23August, 1918-Nabuhay si Ann Mani sa Peermedu sa Kerala.&nbsp;

1940-&nbsp;Naging skolar siya para magtrabaho sa CV Raman's Laboratory sa Bangalore.

1945-Nagkadto siya sa England para mag-adal san Meteyorolohiya.

1948-&nbsp;Nagbalik siya kag nagintra sa Indian Meteorological Department sa Pune.





1962-&nbsp;Nagtuna siya sa pagtrabaho san iya Ozonesonde na proyekto.

1976-&nbsp;Nagretiro siya bilang Deputy Director General san Indian Meteorological Department.

In the 1980s(dili sigurado an sakto na tuig) -&nbsp;Nagtuna siya san iya sadiri na kompanya para makahimo siya san iya mga gadgets.

16August, 2001-Napatay si Ann Mani sa Kerala.





Wonderful Weather Words&nbsp;

Meteorologist (say it like this: ‘meet-your-all-o-jist’):&nbsp;

A meteorologist is a scientist who studies the weather and climate of a region. Anna Mani was one of the best meteorologists there ever was!

Ozonesonde (say it like this: ‘oh-zone-sond’):

Ozonesondes are balloons which fly high up into the sky. The balloons have gadgets fixed to them which measure the amount of ozone present in the air. Ozone is important because it blocks out harmful light coming from the sun. Too little ozone high up in in the sky means we are in trouble!&nbsp;

&nbsp;If you could be a scientist, what would you want to study?





Padumdum san libro

Ini na istorya base sa matuod na buhay ni Ann Mani.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Mga Kakaiba na Eksperimento ni Ann (Ann's Extraordinary Experiment). 			 Author: Nandita Jayaraj. 			 Illustrator: Priya Kuriyan.

		 			 Published by , 			https://storyweaver.org.in/stories/28270-anna-s-extraordinary-experiments-with-weather 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: Ken Thomas Labao





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Copyright





Guide


Cover

Start of Story





