Bagong Pantalon Para sa Bagong Taon





Naguula sa bangko saka nagkakaon si Pipi abang naguulat ki mama niyang galin saod. Nabayad niyang nanyayamon sa luwas su kanyang mga amigo, pero mas ginusto niyang magtener sa loog.





Pag-uling baloy ku mama ni Pipi, pinabayad su bagong bakal na pantalon para sa kanya.&nbsp;

“Ay waw! Susupungon ko adi para sa bagong taon!” mamuyang sabi ni Pipi.&nbsp;

&nbsp;“Gusto mong umiba sa payamong karera nguwan na bagong taon?” unga ni mama niya.

Dali-daling sinupong ni Pipi su bago niyang pantalon.&nbsp;

“Diri po, Mama. Abo ko pong umiba.”&nbsp;





Nagdalagan paluwas si Pipi para ipabayad ki papa niya su bagong pantalon. Pero abang nagdadalagan, biglang – rrrrriiipp!&nbsp;

&nbsp;“Ay!” silyak ni Pipi. “Nagasi su bago kong pantalon!”&nbsp;





Nagdalagan si Pipi pauling baloy para magbalyong pantalon. Namumundo siya na nagasi na tulos su bago niyang bado.





Inunga ni Pipi si mama niya kung pwede siyang magtayi ku gasing pantalon.&nbsp;

“Diri,” sabi ni mama niya, “Agko kaya ako mga ginigibo. Nagaanda ako para sa selebrasyon ka bagong taon.”&nbsp;&nbsp;





Inunga ni Pipi si papa niya kung pwede siyang magtayi ku gasing pantalon.

“Amo,” simbag ni papa niya. “Pero kaipuwan mo munang anapon su tursido saka ragum.”&nbsp;





Nag-anap si Pipi ku tursido saka ragum kun sarisari. Nag-anap siya sa badoan, sa aparador, sa taas ku aparador, saka sadto basket sa pagtayi.&nbsp;





Pagal na nagdalagan pabalik si Pipi ki papa niya.&nbsp;

“Nabayad mo na su tursido saka ragum?” unga ni papa niya.&nbsp;

“Diri po. Ay, Papa, la ko na kapagal ag makulog na a tud ko.”&nbsp;

Pinaliwanag man ni papa niya na diri kaya magpaparaiwag sa baloy si Pipi kaya madaling nagkulog su tud niya.&nbsp; &nbsp;





Naisip ni Pipi si Tiwo saka Tsonggo. Nababayad niya sindang nageehersisyo sadto baryo kada ramrag. Abo kaya ni Piping magehersisyo, pero baka makatabang uyan.





Kinaudmaan, nag-iba si Pipi sa kanyang mga amigo. Buko siyang makaskas na maray, saka nadidipisilan siyang makisabay kinda Tsonggo saka Tiwo.&nbsp;





Ta pagal na, biglang napaalnas ag natumba si Pipi.&nbsp;

“Aray!”&nbsp;

Tinabangan siya ninda Tsonggo saka Tiwo na makatindog.&nbsp;





Sa sunod na aldow, abo nang magdalagan ni Pipi ta makulog su tud saka awak niya.&nbsp;

Pero pinarumrom ni papa niya na pag pirmi siyang nanyayamon saka nageehersisyo, diri na siyang gayo makukulgan, saka mas magiging mapusog siya!&nbsp;

Pirang semana na sana, selebrasyon na ku bagong taon.&nbsp;&nbsp;





Nagpuon nang makipagyamon sa luwas urualdow si Pipi, kaiba su mga amigo niya. Nagdadalagan sinda, nangyayamon football, o badminton. Diri nag-uban, napundo na sa pagkulog su tud ni Pipi. Kaya naman niyang manyamon na diri napapagal!&nbsp;





Sa wakas, nag-abot na su selebrasyon ku bagong taon. Namamati ni Pipi na makusog saka mapusog siya. Nagdesidir pa ngani siyang mag-iba sa payamong karera!&nbsp;&nbsp;





Sadto finish line, tinao ni mama saka papa ni Pipi su bago niyang pantalon. Kasyang kasya ini sa mapusog niyang awak!&nbsp;





Generously supported by SMART





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Bagong Pantalon Para sa Bagong Taon (New Pants for the New Year). 			 Author: Kong Sok Keng. 			 Illustrator: សេង វិសុទ្ធ.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: nicky gem rivera





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Copyright





Guide


Cover

Start of Story





