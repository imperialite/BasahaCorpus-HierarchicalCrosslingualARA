Nabubuway sa Pagkauusad





Usad na aldow, agko pamilya kin talaod ag pamilya kin uwak na parehong nag-iyan sadto usad na dakulong puon.

Maiwas su kadlagan na naiyanan ninda, ag laka dakol mga puon.

Lambang pamilya&nbsp;nag-aasa na su iba maka-anap man kin ma-iistaran.

Ta kun diri, migrabong-rabong sinda.





Ku maggalin su mga kag-igin sadto puon nganing mag-anap kin pagkaon, binayaan muna ninda su mga ugbon.

Su mga ugbon na talaod ag ubon na uwak naging mag-aamigo.





Su mga ugbon na talaod ag uwak magka-iibang naggalin nganing malibot pang maray adtong kadlagan.

Diri nag-uban, nakabayad sinda kin elepante ag tigre na migsinabatan sa saday na raran.

Naglaom su mga ugbon na talaod ag uwak na migrabong su elepante ag tigre.

Imbes na magrabong, su elepante ag tigre nagkanya-kanya lugod kin raran.

Nangalas na maray su mga ugbon na gamgam.





Sinabi ku elepante, "Pareho kami kin kusog, kunding magkaiba man a kinakaon namo. Diri namo kaipuwan magrabong. Kaya man namong magtauwan kin aagyan sa lambang usad, dawa saday sana ading raran."





Pagngumon-ngumon, sadto luwas ku kadlagan, nakarungog kin mga boses su ugbon na talaod ag uwak.

Agko upos a nagpapa-suso sa ugbon na babo.





Su upos nagsabi, " Nauda kaya su mga ugbon kong upos ag ading ugbon na babo uda na kag-igin. Arog ako kadi magtabang sa mga nangangaipo."





Sa ibaba pa ku raran, nakabayad sinda kin ayam. Uno a ginigibo niya?

Tinatawan ku ayam su ugbon na upos kin pagkaon niya.





Nagsabi su ayam na kaipuwan a mga dakulong ayop maging mabuot sa mga saday na ayop.





Namuyang maray su mga ugbon na gamgam sadto naturan ninda: diri kaipuwan na magrabong a mga makukusog na ayop, dapat magtabang sinda sa nangangaipo, ag su mga dakulong ayop dapat mabuot sa mga sadit na ayop.

Mabubuway gayod kin mamuya a pamilya ninda kun aarugon ninda a mga bagay na adi.

Nagdali-dali sindang magpa-uli nganing masabiyan su mga kag-igin ninda.





Inarog na ku pamilya kin talaod ag pamilya kin uwak su naturan ku mga igin ninda.

Diri nag-uban, mamuyang nagka-uusad ag nag-istar na sinda ngamin sadto dakulong puon.





Mga unga:

1. Uno su pinagpupuokan ku darwang pamilya kin gamgam?

2. Uno su mga sinabi ku elepante, ku upos, ag ku ayam?

3. Uno su naturan ku mga ugbon na gamgam?

4. Uno su tulong bagay a narumruman mo sadto istorya?





The Third Story Project, a collaborative effort between the Myanmar Storytellers and the Benevolent Youth Association (Yangon), creates and produces children’s books in Burmese and other Myanmar languages to distribute free of charge to children around Myanmar. The stories are written and illustrated by Myanmar artists for a Myanmar audience and address issues of peace, tolerance, diversity, gender, environment and child rights.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Nabubuway sa Pagkauusad (Living in Harmony). 			 Author: Myint Cho. 			 Illustrator: Thiha (Sakhan Thit). 			 Editor: Shwe Mi.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Louie Elim Bolo



		 			Narrator: Ei Thandar Phyo





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Copyright





Guide


Cover

Start of Story





