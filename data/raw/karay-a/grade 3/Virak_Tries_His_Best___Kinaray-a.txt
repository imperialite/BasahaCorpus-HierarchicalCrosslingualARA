Virak Tries His Best





Naga himos ang pamilya ni Bitoy para sa isara ka importante nga adlaw, ang Adlaw kang Pchum Ben. Maraha tanda ka nun ansum chek. Gusto ni Bitoy nga mabulig.





Gin-akwat ni Bitoy ang bag-o lang hugas nga bugas ka ana nanay. &quot;Hala!&quot; nahulog ni Bitoy ang kuron. &quot;Okay lang ria 'Toy,&quot; hambal ka ana nanay. &quot;Gusto mo buligan si tatay mo?&quot;





Ginbuligan ni Bitoy ang ana tatay ka pamará ka mga dahon ka saging. "Hala!" nagisi na ang dahon ka saging. "Okay lang ria 'Toy," hambal ka ana tatay. "Gusto mo buligan si manang mo?"





Nakita ni Bitoy ang ana manang nga naga-tuktuk ka karne. Pero bag-o tana makaparapit sa lamesa, naghambal ang ana manang, "Hindi lang magkabalaka 'Toy. Basi gusto mo magsipal? "Nagahandum si Bitoy nga makakita tana ka pamaagi para makasaulog ka Adlaw ka Pchum Ben kag makatugro dungog sa ana pamilya.





Pagkasunod nga adlaw, nagdali si Bitoy nga maagto sa pagoda imaw ka ana pamilya. Duro nga mga masadya nga urubrahun ang puwede mahimo! Siguro, makakita tana ka pamaagi para mangin mabinuligun.





Gindara ni Bitoy ang mga panguyang sa mga monghe... pero nakadanlug tana sa hagdan kag nagkarulupad ang mga panguyang!&nbsp;Pagkatapos ka aksidente, nag-untat ka bulig si Bitoy kag nagpanaw panaw.





Nakabati tana ka anunsiyo. "Urihi nga panawagan para mga mapa rehistro sa pakontes kontes kaun. Ang madaug may madawat nga espesyal nga premyo!"

"Kung maintra ako kag madaug, makasaulog ako ka Adlaw ka Pchum Ben kag makatugro dungog sa akon pamilya!"





Nagdalagan si Bitoy kag nagpa rehistro dayun.





Pira ka minuto ang nagligad, nagatindug run si Bitoy sa hingud ka lamesa kung diin matabo ang kompetisyon.Ginsara sara ka announcer ang mga patakaran ka kompetisyon. &quot;Paduro duro kamo kaun ka suman sa sulod ka lima ka minuto. Ang madaug may espesyal nga premyo!&quot;





Nag-abot ang pamilya ni Bitoy bag-o mag-umpisa ang kompetisyon. Naangyus tanda nga makita si Bitoy imaw kang iba nga mga kabataan.





Nagtugro ka suporta ang pamilya ni Bitoy kang nag-isip ang announcer para mag-umpisa ang kompetisyon.

&quot;Sara... Darwa... Tatlo... Kaun!&quot;





Nagkaun ang mga bata samtang gasinggit ang mga tawo bilang suporta.





Dasig nga nagkaun si Bitoy. Wara lang buhay, nagbagting run ang bell... DING!

Ginbayaw ka announcer ang lima ni Bitoy. &quot;Si Bitoy ang nadaug!&quot;





Hindi makahulat si Bitoy nga ipakita ang ana premyo sa ana nanay. "May sakto ako nga ginhimo 'Nay! Proud kaw run kanakun kadiya?"

Nagyuhom ang ana nanay kag naghambal, "Permi kami proud kanimo, may mga sala kaw man nga nahimo ukon wara. Gusto lang namun nga himuon gid nimo ang imo best."





Ginpasalamatan ni Bitoy ang ana pamilya kag ginbuksan ang ana premyo.

&quot;Ano ang sulod na?&quot; natingala tana.





​





&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Virak Tries His Best. 			 Author: Yan Sreylin. 			 Illustrator: Yam Luy Chhuy. 			 Editor: Ouch Sodany.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: JAMES JEFFERSON OBEJUELA





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Copyright





Guide


Cover

Start of Story





