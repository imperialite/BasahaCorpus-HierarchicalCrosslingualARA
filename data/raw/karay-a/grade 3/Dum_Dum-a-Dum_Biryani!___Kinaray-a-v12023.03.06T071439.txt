Dum Dum-a-Dum Biryani!


Gayathri Tirthapura




Kabini Amin





Dum Dum-a-Dum Biryani!

Ginsulat ni: Gayathri Tirthapura

Ginlaragway ni: Kabini Amin





Naga-estar sa Hyderabad si Basha kag ang ana nga libayon nga babaye nga si Sainabi kaimaw ka anda nga mga ginikanan. Si Basha mahilig sa mga pagkaun. Pero mas nagawili tana magraha kang mga pagkaun. Ginatimbangan na ang ana nga Ammi sa kusina kada adlaw. Nanami-an tana manilag sa mga ginakihad nga laswa nga may makagaranyak nga kolor - matambuk nga pula nga kamatis, matigdas nga kolor kahel nga karots, masulud nga kolor rosa nga sibuyas...."Mmmm!" Nanami-an gid si Basha sa dapug nga galibot sa kusina ni Ammi nga nagahalin sa kalan nga may dhal, kan-un, laswa, karne, kag mga rikado. Daad tugru-an tana ni Ammi ka tsansa sa sunod nga makaraha tana ka ana nga dapli.





Sangka adlaw, kang naka-uli si Basha kag si Sainabi halin sa eskwelahan nakita nanda si Ammi nga nagakaturog kag may taas nga lagnat. Wara pa kauli si Baba. Naghuni ang cellphone ni Ammi. Ginsabat dayun ni Basha kang nakita nga gapanawag ang nga bestfriend ni Ammi nga si Saira aunty. Hindi na gusto pukawon si Ammi.

"Pauli dun ako halin sa kasal kaimaw kang akun mga abyan," hambal ni Saira. Halata sa anang paghambal nga nakapoy tana. "Malubas kami diyan sa balay nyo, mga darwa ka oras kag diyan run kami. Puwede ayhan kami makapanyapon sa inyo balay? Baynte kwatro kami ka bilog kag apat kanamun vegetarian."

Lantu ni Basha nga maga-ugyak gid sa kasadya si Ammi kung makit-anay sanda. Tana kag si Sainabi nanami-an man kay Saira. "Welcome gid kamo," hambal ni Basha.





Nagaugyak tana pagtapos ka tawag. Amo dun diya ang tsansa para tana makaraha! Pero kaya na ayhan? Medyo gauligmat man tana. Pagbukas na ka refrigerator, ana man nakita ang uyon na nga mga laswa - cauliflower, gisantis, hantuk. Makita naman ang sangka bugkos nga preska nga mint leaves sa dalum ka karots.

"Yes!" paminsar na. "Diya run tanan ang akun mga kinahanglan para sa manamit nga Vegetable Dum Biryani!"

Kapira run tana maglantaw kay Ammi samtang nagaraha ka amo diya para sa 4 ka tawo sa pamilya. Pero kinanglan na makaraha sa 24ka tawo! 4+4+4+4+4+4=24ukon 4x6=24. "Bale," naminsar si Basha kag tana ginkulbaan. "Kinahanglan ko magraha ka biryani anum ka beses!"

Tuman ayhan ang tiyempo para mabuhat na diya?





Kang nag-umpisa tana ka preparar ka anum ka burutagan, gulpi nag-abot si Sainabi sa gawang kang kusina.

"Ano gina-obra mo?" pamangkot na samtang nagakuriit.

Kang ginpaathag ni Basha kana kung ano ana gina-obra, gulpi tana nagkadlaw ka tudo-tudo.

"Baw ah!" suog na. "Indi mo kinahanglan obrahon ang potahe anum ka beses! Kinahanglan mo lang obrahon dya isara ka beses pero ang ana nga mga lakut anum ka beses ang kaduruhon."

Wara nanamian si Basha nga ginasuog tana ka ana aramun nga libayun nga babaye. Siyempre hindi na dapat obrahon ang biryani anum ka beses! Nag-ugtas tana sa ana kaugalingun kay tana nagsala. "Hambal ko gid," hambal ni Basha kang madasig. "Gusto ko lang maman-an kung man-an mo man."



"Okay ah, Bhai," hambal ni Sainabi samtang ang ana nga mga mata naga-idlak nga may pagka-pilyo. "Pira ka tasa ka bugas ang kinahanglan para sa 4 ka tawo?"

"1. 5 nga tasa."

"Tapos kinahanglan mo ka 1. 5 x 6 = 9 ka tasa ka bugas para sa 24ka tawo," madasig nga sabat ni Sainabi.





​





Ginlantaw tana ni Basha. Paano ayhan na-solve ni Sainabi ang mga numero nga amo kato kadasig sa ana nga ulo?

"Tama!" hambal ni Basha samtang nagasukob ka bugas. "Kadya, hambala kanakun kung ano ka duro nga lakut ang atun kinahanglan tapos hambalun ko kanimo kung ensakto ikaw,"

"Sige, Bhai!" sabat ni Sainabi samtang nagadalagan para magbuol ka lapis kag papel. Nanamian gid tana kung gina-imaw tana ka ana manong sa ana gina-obra.

Samtang ginahambal ni Basha ang lista kang mga kinahanglanun nga lakut para sa 4 ka tawo, gina-solve ni Sainabi ang para sa 24ka tawo.

"15ka green beans para sa 4 ka tawo," hambal ni Basha.

" Bale...15x6=90ka green beans para sa 24ka tawo! sabat ni Sainabi.

"3/4 ka tasa kang curd para sa 4 ka tawo."

"Bale 3/4 x 6 = 0. 75x 6 = 4. 5 ka tawa kang curd para sa 24ka tawo," sabat liwat ni Sainabi pagkatapos madasig nga ginsolve sa ana nga papel. "Kabay pa nga may amo kadya kita ka duro na curd sa aton ref."

"May dyan," sabat ni Basha.

"Next!"

Na-ubos nanda solve kung pira ang mga kinahanglan nga lakut.





​





"Puwedi mo man ako mabuligan ka kihad?" pamangkot ni Basha pagkatapos na kita nga duro-duro nga laswa ang kinahanglan kihadun.

"Siyempre, Bhai," sabat ni Sainabi nga may kasadya.

Ginbabad anay ni Basha ang hibla kang saffron nga kolor kahel sa gatas samtang ginbabad man ni Basha ang bugas sa tubig. Pagkatapos, ginbuligan na si Sainabi ka kihad kang mga laswa. Dason gin-on na ang kalan kag ginumpisahan luto ang mga lakut nga cinnamon, cloves, green cardamooms, black caramoms imaw kang tanan nga laswa sa ghee. Nag-umpisa rapta sa bilog na balay ang dapug kang manamit nga pagkaun. Nagka-kompiyansa sa ana kaugalingon si Basha. Hindi run tana makahulat nga maka-umpisa sa ana pinakapaborito nga parte - layering kag slow-cooking kang half-cooked nga bugas, lakut, kag laswa sa sulod kang handi. Samtang ginapreparar ni Basha ang handi and nag-umpisa run man tana slow-cook sa tawa. Buhay-buhay nag-ring ang doorbell. Bag-o pa maka-abot si Basha kag Sainabe sa gawang, nakabugtaw si Ammi kag nagpang-abiabi sa mga bisita nga may pagkasorpresa sa ana nga hitsura. Ang ana nga pagkasorpresa naghimo nga pagkabalaka kang naturupangdan na nga ang ana mga bisita nag-abot para manyapon ugaring wara pa tana kaluto.





Ginsundan na ang manami nga dapug asta nakalab-ot tana sa kusina.

"Surprise!" singgit ni Basha kag Sainabi samtang ginabuksan ang handi. Nasorpresa si Ammi.

"Sagad nga cook si Basha, Ammi! Tana ang nagluto ka biryani kag tana akun ginbuligan," hambal ni Sainabi.

Nagyuhum si Basha kag ginpinsar kung ano kamayad ang ana nga libayon.

Ginkupkupan ni Ammi si Basha kag Sainabi. "Mashallah!" kag tana nagyuhum. "Mga manami ang akun kabataan. Proud ako kaniniyo nga darwa."

"Imawi sanday Saira aunty kag iba nga mga bisita, Ammi," hambal ni Basha.

"Serbisyohan kamo namun ni Sainabi."

Nagtango ka ana nga ulo si Sainabi. Umpisa kadya basi pirme run mapabulig si Bhai kana! Hindi tana maka-untat sa idea nga dya.

"Amo dya ang pinakanamit nga Dum Biryani nga amun natirawan!" hambal ni Saira aunty kag ang ana mga abyan.

"Ensakto! 100%!" hambal ni Ammi samtang ginadilapan ang ana nga tudlo.

Nagyuhum sa kasadya si Basha kag Sainabi!





Imawi si Basha kag Sainabi sa pagluto! Nagsugot si Ammi nga ipa-ambit ang recipe kang Dum Biryani ni Basha kag Sainabi! Seguraduhon nga may ka-imaw nga husto ang edad kung ikaw magatisting sa pagluto.



Mga Panlakut para sa biryani nga pang 4 ka tawo:

- 1 & 1/2 tasa kang Basmati Rice nga ginlublob sa tubig

- Maninit nga gatas nga may 3 hibla kang saffron

- 4 tasa kang tubig

- 4 kutsara kang ghee

- 1 kihad kang sibuyas

- 1/2 kutsarita kang Shahi jeera

- 1 bay leef

- 2 inch cinnamon

- 8 cloves

- 1 & 1/2 kutsara kang ginger-garlic paste

- 3 tasa kang nakihad nga mixed vegetables (cauliflower, gisantis, karots, hantuk)

- 2 nakihad nga garagmay nga kamatis

- 1 nakihad nga katumbal





- Spice powders (1 kutsarita kang Garam masala; 1/2 kutsarita kang Haldi powder; 1 kutsara kang Dhaniya powder)

- 3/4 tasa kang curd

- 2 kustara kang nakihad nga dahon kang mint

- 1 kutsara kang nakihad nga dahon kang Coriander

- 5 ka cashew

- 5 ka raisins

- 6 ka black cardamom

- 2 kutsara kang gatas

- 1 & 1/2 kutsarita kang asin

Umpisahan ang pagluto!

1. Initun ang tunga kang ghee sa karaha kag pritohon ang sibuyas hasta mag-browny-gold. Pabinitun.

2. Sa pareho nga karaha, initun ang nabilin nga ghee. Prituhon man ang shahi jeera, bay leeves, cinnamon, kag cloves. Idugang ang ginger-garlic paste kag prituhon sa 2 ka minuto.

3. Idugang ang mixed vegetables, kamatis, kag katumbal kag prituhon sa 3 ka minuto.

4. Idugang ang tanan nga spice poswer. Prituhon sa 2 ka minuto.

5. Ibubo ang curd kag tunga kang asin sa karaha kag lugayun. Takpan kag lutuon sa mahina nga kalayo sa 10ka minuto hasta maglum-ok ang laswa.





6. Bul-a ang karaha sa kalan kag dungangan ka dahon kang mint kag coriander.

7. Sa isara pa gid ka karaha, magpabukal ka tubig. Dungangan ja ka asin, black cardamoms, kag green cardamoms.

8. Sag-ahun ang bugas, dungangan ka ginpabukalan na tubig, kag lutuon sa 8 ka munuto sa may karaha nga wara gintakpan. Kung ang bugas rapit na lang maluto, sug-ahon ja gamit ang colander ukon sara-an.

9. Sa sulod ka handi nga ang kabahulon ensakto lang para sa biryani, umpisahan ang pagpatong-patong. Sa una nga patong, butangan ka 1/3 kang vegetable mix (halin sa #5)kag 1/3 kang cashew kag raisin. Sa ikarwa nga patong, butangan 1/3 kang bugas (halin sa #8), kag patungan ka 1//3 kang ginprito nga sibuyas (halin sa #1), kag 1/3 kang gatas kang safforn. Bal-ut-bal-uton ang una kag ikarwa nga patong hasta maka-obra kang anum nga patong.

10. Takpan ang handi kag ibutang dya sa mainit nga tava. Lutuon sa 5 ka minuto sa masarang nga kalayo kag sa sunod nga 7 ka minuto sa manaba nga kalayo.

11. Bul-a ang handi sa kalan kag ihalo ang biryani hasta ang kolor ka spices magarapta.

12. Ang Vegetable Dum Biryani handa run para ihain!

Dugang nga impormasyon:

1. Colander ukon sara-an: Surudlan nga may buho sa dalum para makasag-a kang tubig

2. Handi: Surudlan pangluto nga may madalum kag malapad nga baba





Ikaw bala isara ka eksperto sa pagkaun?

Makaluto bala ikaw ka manamit nga biryani para sa 24ka tawo pareho kang ginobra ni Basha? Bay-e na lang. Basi puwedi mo tana mabuligan ka solve kang kantidad kang nanari-sari nga laswa nga ana kinahanglan, pareho kang ginobra ni Sainabi. Sige! Testingan ta!

1. Kung kinahanglan ni Basha kang 1 ka sibuyas para sa biryani para sa 4 ka tawo, pira ang ana kinahanglan para sa biryani na para sa 24ka tawo?

2. Kung kinahanglan ni Basha ka 72ka florets kang cauliflower para sa biryani para sa 24ka tawo, pira ang ana kinahanglan para sa biryani para sa 3 ka tawo?

3. Kung nakasulat sa recipe nga kinahanglan ka 3/4 tasa kang curd para sa biryani para sa 6 ka tawo, pira ang kinahanglan para sa biryani na para sa 48ka tawo?

4. Para maka-obra ka biryani para sa 5 ka tawo, kinahanglan ka 4 ka kutsara kang ghee. Kung mabutang si Basha ka 32ka kutsara, pira ka tawo ang puwedi na nga malutuan?

5. Ang biryani nga para sa 8 ka tawo kinahanglan ka 8 kang 2 pulgada nga cinnamon sticks. Pira ka 2 pulgada nga cinnamon stick ang kinahanglan para sa biryani nga para sa 64ka tawo?





Pagkatapo mo solve, tsek ang imo nga sabat sa piyak nga pahina. Hindi manghuwad ka sabat, okay?





Mga sabat:

1. 6 ka sibuyas

2. 9 florets

3. 6 ka tasa

4. 40ka tawo

5. 16ka cinnamon sticks





This book was made possible by Pratham Books' StoryWeaver platform. Content under Creative Commons licenses can be downloaded, translated and can even be used to create new stories provided you give appropriate credit, and indicate if changes were made.





To know more about this, and the full terms of use and attribution, please visit the following link.





Story Attribution: This story: Dum Dum-a-Dum Biryani! is written by Gayathri Tirthapura. © Pratham Books, 2016. Some rights reserved. Released under CC BY 4. 0 license.

Other Credits: This book was first published on StoryWeaver, Pratham Books. The development of this book has been supported by Oracle Giving Initiative. This book was created for StoryWeaver, Pratham Books, with the support of Roopa Pai (Guest Editor) and Kaveri Gopalakrishnan (Art Director).

Illustration Attributions: Cover page: Girl with pencil, boy with ladle, by Kabini Amin © Pratham Books, 2016. Some rights reserved. Released under CC BY 4. 0 license.

Page 2:Green capsicum, by Kabini Amin © Pratham Books, 2016. Some rights reserved. Released under CC BY 4. 0 license.

Page 3:Boy watching mother cook in the kitchen, by Kabini Amin © Pratham Books, 2016. Some rights reserved. Released under CC BY 4. 0 license.

Page 4:Green background with indistinct edges, by Kabini Amin © Pratham Books, 2016. Some rights reserved. Released under CC BY 4. 0 license.

Page 5:Mother sleeping on a bed, boy on phone, girl worried, by Kabini Amin © Pratham Books, 2016. Some rights reserved. Released under CC BY 4. 0 license.

Page 6:Light brown background, textured, by Kabini Amin © Pratham Books, 2016. Some rights reserved. Released under CC BY 4. 0 license.

Page 7:Vegetables in the fridge, by Kabini Amin © Pratham Books, 2016. Some rights reserved. Released under CC BY 4. 0 license.

Page 8:Green background with indistinct edges, by Kabini Amin © Pratham Books, 2016. Some rights reserved. Released under CC BY 4. 0 license.

Page 9:A boy and a girl looking at pots, pans and vessels, by Kabini Amin © Pratham Books, 2016. Some rights reserved. Released under CC BY 4. 0 license.

Page 10:Light brown background, textured, by Kabini Amin © Pratham Books, 2016. Some rights reserved. Released under CC BY 4. 0 license.

Page 11:Boy holding beans, girl calculating, by Kabini Amin © Pratham Books, 2016. Some rights reserved. Released under CC BY 4. 0 license.





Disclaimer: https://www.storyweaver.org.in/terms_and_conditions

Some rights reserved. This book is CC­-BY­-4. 0 licensed. You can copy, modify, distribute and perform the work, even for commercial purposes, all without asking permission.





For full terms of use and attribution, http://creativecommons.org/licenses/by/4. 0/

The development of this book has been supported by Oracle Giving Initiative.





This book was made possible by Pratham Books' StoryWeaver platform. Content under Creative Commons licenses can be downloaded, translated and can even be used to create new stories ­ provided you give appropriate credit, and indicate if changes were made.





To know more about this, and the full terms of use and attribution, please visit the following link.

Illustration Attributions:

Page 12:Green background with indistinct edges, by Kabini Amin © Pratham Books, 2016. Some rights reserved. Released under CC BY 4. 0 license.

Page 13:Boy cooking, guests arrive at the door, by Kabini Amin © Pratham Books, 2016. Some rights reserved. Released under CC BY 4. 0 license.

Page 14:Light brown background, textured, by Kabini Amin © Pratham Books, 2016. Some rights reserved. Released under CC BY 4. 0 license.

Page 15:Mother hugging her children as other guests watch, by Kabini Amin © Pratham Books, 2016. Some rights reserved. Released under CC BY 4. 0 license.

Page 16:Ingredients for biryani, by Kabini Amin © Pratham Books, 2016. Some rights reserved. Released under CC BY 4. 0 license.

Page 17:All that goes into a biryani, by Kabini Amin © Pratham Books, 2016. Some rights reserved. Released under CC BY 4. 0 license.

Page 18:Two carrots, by Kabini Amin © Pratham Books, 2016. Some rights reserved. Released under CC BY 4. 0 license.

Page 19:Green background with indistinct edges, by Kabini Amin © Pratham Books, 2016. Some rights reserved. Released under CC BY 4. 0 license.

Page 20:Boy holding beans, girl calculating, by Kabini Amin © Pratham Books, 2016. Some rights reserved. Released under CC BY 4. 0 license.





Disclaimer:https://www.storyweaver.org.in/terms_and_conditions Some rights reserved. This book is CC­-BY­-4. 0 licensed. You can copy, modify, distribute and perform the work, even for commercial purposes, all without asking permission.





For full terms of use and attribution, http://creativecommons.org/licenses/by/4. 0/

The development of this book has been supported by Oracle Giving Initiative.





Dum Dum-a-Dum Biryani!

Nagataranta si Basha kag Sainabi. Namasakit si Ammi kag si Saira aunty nagkuon nga paadto run tana para mag-igma imaw ang ana nga 23ka mga abyan! Makaya bala ni Basha na lutuon ang Dum Biryani ni Ammi? Ugaring ang recipe ni Ammi para lamang sa 4 ka tawo! Ang masagad sa math nga si Sainabi nag-abot kag nagbulig. Ana ginpadayaw na nga kamaan tana buhaton ang recipe nga pang-4 ka tawo para sa 24ka tawo! Maging madinalag-on bala ang magbugto? Basaha ang libro para imo nga maman-an!

This is a Level 3 book for children who are ready to read on their own. Pratham Books goes digital to weave a whole new chapter in the realm of multilingual children's stories. Knitting together children, authors, illustrators and publishers. Folding in teachers, and translators. To create a rich fabric of openly licensed multilingual stories for the children of India ­­ and the world. Our unique online platform, StoryWeaver, is a playground where children, parents, teachers and librarians can get creative. Come, start weaving today, and help us get a book in every child's hand!





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Dum Dum-a-Dum Biryani!. 			 Author: Gayathri Tirthapura. 			 Illustrator: Kabini Amin.

		 			 Published by Pratham Books, 			https://storyweaver.org.in/stories/4772-dum-dum-a-dum-biryani 			 © Pratham Books. 			Released under CC-BY-4.0.

		 			This work is a modified version of the original story. @The Asia Foundation – Let’s Read, 2022. Some rights reserved. Released under CC-BY-4.0.



		 			For full terms of use and attribution, http://creativecommons.org/licenses/by/4.0/

		 			Contributing translators: ROGER JR. CANJA, Wilfredo Orquia, Quintin Atienza





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Page 23

Copyright





Guide


Cover

Start of Story





