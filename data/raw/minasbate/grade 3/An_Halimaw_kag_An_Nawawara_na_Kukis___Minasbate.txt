An Halimaw kag An Nawawara na Kukis





Usad na aga, nagabasa si Rara san iya paborito na libro.

San may nabatian siya na usad na ribok...





&quot;ROAAAAAR&quot; Gusto ko san kukis! Dadarhon ko an mga ini sa akon tore kag kakaunon tanan.&quot;

Sin-o ina? Kag nano kay sinda an nagakaon san iya paborito na kukis?





Gusto kuhaon pabalik ni Rara an iya kukis, kaya ginsundan niya an mga natakdag na mga pidaso sa iya kwarto.

Sa sulod, nakit-an niya an usad na makangangarat na kadlagan!





Sa unahan, nakita ni rara an halimaw na nagatabok sa lab-ugan. Mapuyo niya ini ginsundan.





Naglumpat-lumpat si Rara agod makalikay sa tubi.

Nakita niya sa harayo an halimaw. Nagsagka ini sa bukid na ginaputos san maputi-puti na dampog. Napatalibudan an bukid san usad na lib-tong na may nagabaga na lapok! KInahanglan ni Rara na makatabok sa masiot na tulay agod makahalapit.





Pero nareparuhan ni Rara na an mayumok kag makinis na dampog baga an pom-pom!

Gusto niya untani mag-udong kag magpahuway. Pero gusto niya man san kukis!





Pero pan-o si Rara makatabok sa lib-tong?

Tama-tama, maayo tungtungan an mga pom-pom!





San makatabok si Rara, may nakita siya na usad na na kweba. Nagtago siya sa sulod, nagahulat san tiyempo na makuha an kukis.





Hali sa sulod san kweba, ginparaobserbaran ni Rara an halimaw. Nano an ginahimo sani?





San naghali na an halimaw, naglabas san kweba si Rara.

Adto sa pinakahitaas san tore an kukis! Pan-o idto maabot ni Rara?





Ginlus-on lus-on ni Rara an mga bato. Nagsakbat siya sa itaas. Pero san halapit na niya makuha an kukis . . .





&quot;RAAAAAAARRRR!&quot;





&quot;Gutom na si Tatay Halimaw! Hatagi ako san mga kukis!&quot;

Ginhatagan ni Rara san kukis an iya ama. &quot;Nano kay ginbutang mo sa taas-taas an mga kukis, Tatay?&quot;





&quot;Agod dili ka makakaon san damo-damo.&quot; Nagtawag na an iloy niya. &quot;Oras na san paniudto!&quot; Myentras nagakaon san paniudto gin-istorya ni Rara sa tanan an iya dili malilimutan na karanasan. Kag tanan sinda kukis an ginkaon na dulse.





Ini na libro nahimo sa paagi san workshop para sa pagsurat san libro na gintunaan san Litara Foundation kabulig an Faculty of Arts and Design Bandung Institute of Technology kag san The Asia Foundation. An workshop kag professional development, kaupod an pag-edit kag pagdeinyo san libro ay ginhimo san Litara Foundation. An Litara Foundation ay usad na NGO na nagalayon na mapayaman an kaaraman kag libro na pambata sa Indonesia. Para sa dagdag na impormasyon pwede bisitahon an http://litara.org.id





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			Monster dan Biskuit Ajaib (The Monster and the Missing Cookies), Author: Triya Dwi P.. Illustrator: Triya Dwi P..

Published by , https://www.letsreadasia.org © . Released under CC BY-NC 4.0.

This work is a modified version of the original story. © The Asia Foundation, 2021. Some rights reserved. Released under CC BY-NC 4.0.

For full terms of use and attribution, http://creativecommons.org/licenses/by-nc/4.0/

Contributing translators: Sherwin Balbuena, Enrique Villasis, and Uranus Cantoria





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Copyright





Guide


Cover

Start of Story





