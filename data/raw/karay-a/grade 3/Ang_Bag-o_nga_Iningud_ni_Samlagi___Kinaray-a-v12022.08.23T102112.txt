Ang Bag-o nga Iningud ni Samlagi


Hun Thida




Sin Thuokna





Nagaestar sa masaku nga karsada si Samlagi. Ginadayaw tana ka mga nagaararagi nga mga tawo tungud sa haron nga ana ginatugro kag tam-isan nga mga bunga.





Ginapabugal gid ni Samlagi nga tana palangga kag mapuslan ka tanan.





Sangka adlaw, ang mga pumuluyo nagtukod kang kamalig sa kilid ni Samlagi. Indi na pa makilala ang ana bag-o nga iningud.





Ang mga tawo nagahambal, “Wow! Manami pahuwayan ang kamalig nga dya! Bahul, ligwa, kag may purungkuan pa sa sulud.”





Daw wara run ti nagapaharon sa idalum ni Samlagi. Ang mga nagabisita run lang kana amo ang sarawayun nga mga bata hay ginasaka kag ginapanakaw ang ana nga mga bunga.





Kun sayud ang panahon, nagakarahulog ang dahon ni Samlagi. Ginapalid dya kang hangin paagto kay Kamalig.





“Samlagi, indi ako paghulugi ka imo nga mga dahon! Nagarapta timo kang ramo!” pangara ni Kamalig.

“Bukut akun ria sala, Kamalig. Kun gusto mo, rugto ikaw reklamo sa hangin!” sabat ni Samlagi.





“Indi pagbasula ang hangin. Kun wara mo raad ginapanghulog ang mga laya mo nga dahon, wara man raad ria ginhuyup kang hangin paagto kanakun. Kaurugtas!” syagit ni Kamalig.

Wara ginsapak ni Samlagi ang reklamo ni Kamalig.





Pagkasunod nga gabii, nag-abot ang mabaskug nga bagyo. Nautod ang sangka sanga ni Samlagi kag nagtibsok sa atup ni Kamalig.





Naghibi sa kasakit si Samlagi tungud nabari ang ana nga sanga. Pero si Kamalig tana, atup na lang ang ana ginapanumdum.





“Hawidi abi ang mga parti kang puno mo,” hambal ni Kamalig.

Nasubuan kag nasakitan si Samlagi. Ano ayhan ang mayad nga himuon sa ana reklamador nga iningud?





Samtang nagabinagbinag si Samlagi ka ana sitwasyon, isara sa ana nga mga gamot ang nagsambud sa sangka harigi ni Kamalig.





Indi gid magsantuanay si Samlagi kag Kamalig. Wara run gani sanda nagabugnuhanay hasta nga...





...sangka mabaskug liwat nga bagyo ang nag-abot. Wara pa gid sanda nakaagi ka amo dya ka baskug nga bagyo.

Nabatyagan ni Kamalig nga ginahakwat tana kang hangin.

Nangayo tana ka tabang kay Samlagi.





Wara nagduwaduwa si Samlagi. Hugut na nga ginhawidan si Kamalig.





Pag-untat kang bagyo, ginyuhuman ni Kamalig si Samlagi. “Salamat gid sa imo bulig. Wara gid ako ka luwas kun wara mo ako ginbuligan. Pasensiyaha lang ako sa indi manami nga ugali nga ginpakita ko.”





Ginpatawad ni Samlagi si Kamalig. Nangin malipayun sanda nga mag-iningud.





Maalwan nga ginsakdag kang SMART.





This book was adapted as part of the ABC+: Advancing Basic Education in the Philippines project.

ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, Celestino S. Dalumpines IV, EPS-Filipino, and Schubert Anthony C. Sialongo, EPS-LRMS, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

This book was also evaluated by Rea Veñegas, Remiflor Paguntalan and Mark Joseph Salinog, and field tested by April Angelee Duran.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Bag-o nga Iningud ni Samlagi (Tamarind’s New Neighbor). 			 Author: Hun Thida. 			 Illustrator: Sin Thuokna. 			 Editor: Kem Lyheang.

		 			 Published by The Asia Foundation - Let's Read, 			https://www.letsreadasia.org/ 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Jose Edison Tondares





Table of Contents


Page 1

Page 2

Page 3

Page 4

Page 5

Page 6

Page 22

Page 25

Page 28

Page 31

Page 34

Page 37

Page 40

Page 43

Page 46

Page 49

Page 52

Page 55

Page 56

Copyright





Guide


Cover

Start of Story





