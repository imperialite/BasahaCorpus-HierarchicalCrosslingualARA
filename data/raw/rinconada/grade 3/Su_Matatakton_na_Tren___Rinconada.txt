Su Matatakton na Tren





Ku si Loko, usad na magayon na bagong tren, nagluwas sadto riles ku tren, nagustuhan ku ngamin na lumang tren&nbsp;su magayaon&nbsp; niyang lalawgon sagkod awak. "Oy, sa silong namu, maka iiyan tulos ika sa iba ibang bagong lugar. Siguradong migka agko ika dakul na matayong eksperyensya!" pangako nira. Alagad abo ni Loko sa adbentyur, kawasang usad iyang sadit na tatakton na tren.. Amo ngani, buko iyang sadit, siyempre, pero la niya talaga ka takrubon sa ngamin, kaya pagmati niya, mala niya ka sadit sa maray!





Abo niyang mag galin sadto istasyonan. Nananadit iya kin narurungog su mga unga ku baka, alagad pinapatuninong iya ku mga maboot na mga gurang nang tren sa palibot nya. Nakatatakot ngani iya maski sana ka manga batok sa ayam na nagdadalagan paiyan kanya. Nag uuna una iya kin saring lugar iya pwedeng magtago. Pauno man iyang maka tago? Uno raw kin pwede na sadto na sana iya mag tinir sa istasyunan?





Usad na madunong sagkod gurang na tren na nakalibot na sa buong nasyon a nakabayad kin gaumno iya ka takot. Sinabiyan niya si Loko na mas dakulo pa iya sa manga ayam saka baka. Pero diri sigurado si Loko. "La baga nirang kusog saka maisog." sabi niya. Kinontra iya ku gurang na tren, "Pero diri man ika nagsosolo, Loko. Kaiba mo baga a drayber saka a bantay."





Bistado ni Loko su bantay. Usad iyang mamumoy on na tawo na nagwa wagayway ku bandera kin mig galin na a mga tren. Nabayad ni Loco na mala niya ka ababa. Diri iya nagtutubod na kaya niyang protektakan si Loko sa ngamin na bagay. Bisatado man niya su drayber na si Babu. Mas agko iya tiwala sa lalawgon kadto.





Nag abot&nbsp; na su aldow na kaipuhan nang mag galin ni Loko para sa primero niyang biyayi. Paiyan iyang Tamil Nadu na arani sa dagat antos sadto Jammu na kaabay ku mga bukid. Pinindot na ku drayber na si Babu su mga butones saka binirik su manga kakaptan. Nag andar na si Loko pagalin sadto istasyunan, na a puso naka butang sa nganga.&nbsp;





"Oooo," takot na iniyak si Loko. Uno pag una ninyo a mingyari? Baga na naipit na tren su siyak niya! Nagparatawa su mga bayong na nagtutuka sadto arani ku agyan saka nag rulupadan parayo. Interong naribaraw pati su mga uwak saka maya na naka tugpa sadto linya ku kuryente. Nagdurulagan sira parayo dahil sa katakutan. Biyong nangalas si Loko na naisiyan niyang maski siisay palan, pwedeng makatakot kanya kaya nagpara tawa iya.





Tulos tulos, naglinog su raga, kaya su manga ayam kaskas na nagdulag. Pangomon ngomon,&nbsp; arayo na si Loko sa baloy niya. Pinangrod iya ku mabayad su maduag na toro sadto aagyan kaya nagsiyak iya sa mlaka tiling, "Oooo!' Kaya uman logod su toro nagbuwat dali dali, interong nagdopa nang nagdudulag parayo sa katakotan para maisalbar sana su buway niya





Diri makatubod si Loko na a malaka dakulo saka makapangyariwan na nilalang makakatakot kanya, iya na usad sana man na tren! Nakamati iya a kakusogan, kaya nag desisyon na iya na diri na iya makakatakot, maski pa sa leyon sagkod tigre. Tukran mo raw kin sari si Loko sunod na mig iyan?





Mantang naglalabos sira sa&nbsp; pinaka loog ku mangitngit na kuweba sa bukid, su drayber na si Babu diri basang nangiri mantang mamuya niyang pinipindot niya su mga switch&nbsp;ku manga sulo sa makina.&nbsp; Biyong naka takot si Loko. " Abo! Abo kong magloog san!"Panangis niya. Kinding dakulo saka maabang pito su nagluwas na boses kanya, Bagodbod na si Loko mantang naglalabos sadto pinaka irarom na kuweba. Su maduag niyang solo nagliwanag na baga sadto malang itom na raran.





Naka angos iya sa maray ku nakaluwas na iya sadto. "Ooo!" Baga na man sana adto malang abang pito alagad puon nguwan, nungka na iya makatakot pa sa onoman na bagay





Nguwan, si Loko ma ogmang nag lalabos sa manga uma saka tulay, sa manga bukid saka kadlagan, nagsisilbato kin iya mamuya, nagsisilbato tanganing alowon a ngamin na maggalin sa aagyan niya. Naraw... ika baya, naglunad na ika sa biyahe ni Loko?





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Su Matatakton na Tren (The Timid Train). 			 Author: Bharati Jagannathan. 			 Illustrator: Preeti Krishnamurthy.

		 			 Published by , 			https://storyweaver.org.in/stories/209-the-timid-train 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: ma. leonora bregala





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Copyright





Guide


Cover

Start of Story





