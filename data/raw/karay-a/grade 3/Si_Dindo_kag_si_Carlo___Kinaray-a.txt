Si Dindo kag si Carlo





Naga-away si Dindo kag ang ana libayun nga si Carlo tungod sa sangka elepante nga siripalun.Si Dindo ang tag-iya ka siripalun. &quot;Ibalik ra kanakun!&quot; singgit ni Dindo. Gintiklod na si Carlo.





Naugot ang anda nanay. "Dindo, daad kamaan kaw man magpahuram sa imo libayon". Nagsulod sa ana kuwarto nga naga kusmod si Dindo, nagsaka sa ana kama, kag nanimuron. Naturugan tana.





Nabugtaw si Dindo aga pa kag nakita nga wara tawo sa anda balay. Gintawag na ang ana nanay kag libayun pero wara it nagasabat.





Nag-agto si Dindo sa kuwarto ni Carlo. Nakita na ang raku-raku nga koleksyon ka mga siripalun, patas ka mga bola kag tarak-tarak. May mga libro si Carlo! May bag-o man tana nga pares ka sapatos. Daan run ang sapatos ni Dindo. Kung may amo karaku nga gamit si Carlo, andut ipahuram na pa ang ana elepante nga siripalun?





Nagdesisyon si Dindo nga malayas. Gulpi lang nagpakita ang bahul nga grupo ka mga elepante. Hindi malampsan ni Dindo ang mga elepante. Nangyabut tana sa "tusk" ka isara ka elepante kag naglumpat sa ana likod.





Nagsipal si Dindo imaw ka mga elepante. Samtang gasipal, nakita na si Carlo nga nagaluhod sa dalum ka kahoy.





Gulpi lang ginsurong ka sangka elepante si Carlo. Naangyus tana. Nag dalagan tana nga nagdalagan.





"Carlo! Carlo!" singgit ni Dindo. "Saka sa kahoy." Sige ang pagsurong ka mga elepante kay Carlo. Nagdali dali tana saka sa pinarapit nga kahoy.

Naga lagas ka ana ginhawa si Carlo.

"Dindo!" singgit na Carlo. "Manong! Buligi ako!"





"Hambali ang imo abyan nga hindi pagsakitun ang akon libayun," hambal ni Dindo sa ginasakyan na nga elepante. Namusnga lang ang elepante.





Ginabutong ka naga-ugot nga elepante ang mga dahon ka kahoy. Ginabutong na man ang mga sanga para mahulog si Carlo. Masalbar ayhan ni Dindo ang ana libayon?





Naglukso si Dindo sa kahoy halin sa likod ka elepante. Nagsaka tana sa sanga nga ginatungtungan ni Carlo. &quot;Dab-uta ang ang akon lima!&quot; amo ang hambal ni Dindo.





Sakto nga naabot ni Carlo ang lima ka ana manong kag ginbutong si Dindo kang isara ka elepante sa sanga. Gin tablug ka elepante si Dindo sa lupa.





&quot;Nay! Buligi kami!&quot; singgit ka mga bata.





Nabatian ni Dindo ang limug ka anda nanay. &quot;Hindi magkahadlok,&quot; ang hambal na. Ginkupkupan tana ka ana nanay. &quot;May sayod kaw lang nga damgo&quot;.

Nabatian ni Carlo and mga singgit kag nag dalagan sa kuwarto ni Dindo.

&quot;Gusto mo masipal kita sarum-an?&quot; namangkot si Carlo.

&quot;Okay,&quot; nagyuhom si Dindo. &quot;Masipal kita ka akun elepante nga siripalun.&quot;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Si Dindo kag si Carlo (Dira and Chaku). 			 Author: Hellen Kimaro. 			 Illustrator: Godwin Chipenya, John William.

		 			 Published by , 			https://storyweaver.org.in/stories/32404-hadithi-ya-dira-na-tembo 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: JAMES JEFFERSON OBEJUELA





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Copyright





Guide


Cover

Start of Story





