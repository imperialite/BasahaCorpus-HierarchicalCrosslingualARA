Ang ibus ni Sinan





Magasaulog kang kapistahan sa Baryo Mamburungan sarum-an.

Nagaraha kang ibus sanday Sinan kag anang nanay.&nbsp;





Una, ginrara nanda ang mga lukay kang niyog agud himuon nga surudlan kang ibus.

Sunod, ginsudlan nanda kang pilit kag gintanuk sa gata.





Ginsulud nanday Sinan kag Nanay ang andang mga ibus sa gamay nga alat.

Rugto ang selebrasyon sa binit-baybay.

Rugto run ang mga kaabyanan ni Sinan.

Kada pamilya may dara nga mga ibus.





Gintugro nanda ang andang ibis sa asawa ni kapitan.

Nanay ni Uli ang asawa ni kapitan. Ginbuligan ni Uli si nanay na sa pagtipon kang mga ibus.&nbsp;

Kada isara makapili kang andang ibus.

Pero indi sanda makapili sa andang gindara. &nbsp;





Ginmulalngan ni Sinan ang mga ibus nga nakakuyang sa banig.&nbsp;

May sangka ibus nga naputos sa lukay sa dagway kang pispis nga may malabug nga ikog.&nbsp;

Ginhimo diya kang asawa ni kapitan gamit ang pilit nga tapul.

Amo to ang luyag nga piliun ni Sinan.





Nagparapit si Sinan sa ginapungkoan kang mga kabataan.&nbsp;

Ginahandum na ang ibus nga may dagway nga pispis nga may malabug nga ikog.

Paano na ayhan maangkun?

Hmmm... ayhan sarang na gamitun ang sangka pungpong kang dahon.





Nagsipal kang lagsanay sanday Sinan kag anang mga bayan samtang nagahulat nga mag-umpisa ang kapistahan.

Gin-amligan na nga indi mapuspos ang pungpong kang mga dahon.&nbsp;

May ginaplano si Sinan.&nbsp;





Nag-umpisa run ang pagpangadi.

Nagpinungko sanday Sinan kag anang mga abyan.&nbsp;

Pero kinahanglan pa nanda nga maghulat.&nbsp;





Rugto ang ibus sa dagway kang pispis nga may malabug nga ikog.&nbsp;

Kinahanglan amo ria ang mabuul ni Sinan!

Pero andut ginaturuk man ni Ruman?

Basi amo man ria ang anang uyon?





Gintabonan ni Sinan kang pungpong kang dahon ang ibus nga anang luyag.&nbsp;

Indi run diya makita ni Ruman.&nbsp;





Hala, nagparapit man si Ruman!

Nagpungko tana sa atubang ni Sinan.&nbsp;

Ginbantayan tana ni Sinan.&nbsp;





Natapos run ang pagpangadi.

Ang tanan nagsinaku run sa pagpili kang andang ibus.

Naggirinual ang mga kabataan sa pagpudyot kang andang nauyonan.&nbsp;

Aha! ginsabnit ni Sinan ang pungpong kang dahon kag ang ibus nga natabonan. &nbsp;





Gintukis ni Sinan ang pungpong kang dahon.

Araguy! Lain nga ibus ang anang napudyot!

Bukut amo diya ang may dagway kang pispis nga may malabug nga ikog.&nbsp;





Ginsagap ni Sinan ang ibus nga anang naluyagan.

Wara run sa banig nga ginakuyangan.

Basi nabuul run ni Ruman?





Raku nga ibus ang ginpili ni Ruman.

Indi na masarangan nga bitbitun ang tanan.

Nagkarahulog ang mga ibus.

Wara rugto ang pispis nga may malabug nga ikog.&nbsp;





Hinali nga may nagkuhit kang abaga ni Sinan.&nbsp;

Ginadawu ni Uli ang ibus sa dagway kang pispis nga may malabug nga ikog.&nbsp;

Si Uli gali ang nakabuul kang imbiuku nga himo ni Nanay na.&nbsp;

Amo nga itugro na kay Sinan.&nbsp;





Natapos run ang selebrasyon.

Nag-uruli run ang tanan nga may bitbit nga alat nga buta kang ibus.&nbsp;

Malipayun si Sinan nga nabuul na ang pispis nga may malabug nga ikog.&nbsp;





Sa andang balay, ginkaun ni Sinang kag ni Nanay na ang anang napili nga ibus.&nbsp;

Sa sunod-tuig, ginhandum ni Sinan nga maghimo kang ibus sa dagway kang pispis nga may malabug nga ikog.&nbsp;





&nbsp;





&nbsp;&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang ibus ni Sinan (Who Will Get the Rice Cake?). 			 Author: Yeisi Gusniati. 			 Illustrator: Singgih Cahyo. 			 Editor: Eva Y. Nukman, Anna Farida.

		 			 Published by , 			https://www.letsreadasia.org/ 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Alex Delos Santos





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Copyright





Guide


Cover

Start of Story





