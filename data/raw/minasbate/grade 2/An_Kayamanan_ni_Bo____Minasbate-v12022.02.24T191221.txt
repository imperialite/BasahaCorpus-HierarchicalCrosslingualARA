An Kayamanan ni Bo


Phạm Quang Phúc




Huynh Vu Tuong and Phạm Quang Phúc





Si Bo kag an iya ido na si Brownie naglabas para maglakat-lakat. Ginhulat sinda ni Teo kag ni Tun sa kanaman.





Ginpasikat ni Teo an iya bag-o na kanaman na baroto. "Ginbakal ini ni Dad sa siyudad. Amo ini an pinakamatahom na burubaroto sa entiro mundo!"

Nag-uyon man si Tun. "Kamahal man sana na imo burubaroto!"





Naglingo-lingo si Bo. "Damo akon mas maayo na mga bagay! Igwa akon usad kabuok na yaman!" Dili sigurado sinda Teo kag Ted sana. "Ipakita sa amon!" pagpirit ninda.





Nagdalagan pauli si Bo kag ginhanap an iya kahon san mga kanaman. Wara san maski nano na espesyal.





Tanan sinda dili maganda. Kinahanglan niya makahanap san kayamanan bisan diin.





Nagdalagan palabas si Bo. Nakita niya an masitas san iya lolo na nakatanum sa masitera. "Gusto-gusto ini ni lolo. Segurado mahal ini". Gindara ni Bo sa iya kuwarto an tanum.





Nagdalagan naman siya pakadto sa kusina. Naghalungkat siya sa platera san iya Lola. "Gurugusto ini ni Lola na mga bagay. usad ini na kayamanan." Kag dinara inin tanan ni Bo sa iya kwarto.





Nagkadto man siya sa sala. "Ila-ila sani na kanam si Papa. Usad ini na kayamanan." Kaya, kinuha ni Bo an kanaman kag dinara sa iya kwarto.





Nagkadto man siya sa kuwarto san iya Ate. "Gurugusto ni Ate ini na mga libro. Usad ini na kayamanan." Kinuha ni Bo an tanan na libro kag dinara pakadto sa iya kwarto.





Kag nagkadto man siya sa kwarto san iya Mama. "Ginahimatan ni Mama ini tanan na pampaganda. Usad ini na kayamanan." Kinuha ni Bo an butangan san make-up kag dinara niya sa iya kwarto.





Gintawag ni Bo sinda Tun kag Teo para makita an iya mga nakuha.





Sa labas, naurit tanan na kaurupod niya sa balay. Harain na an inda mga importante na gamit?





Kabulig an mga amigo, binalik ninda an tanan na gamit kun diin ini kinuha. Pero dili makita ni Mama an iya pahumot!





Ginburaratan ni Ma an mga bata na lalaki. Kun dili ninda mahanap an pahumot, tanan sinda dili makaluwas.





Nagsiriyakan an mga bata sa kada usad.

"Ada sa imo!"

Dili, ada sa imo!"

Dili, ikaw ada!"

Sa urhi, ginbaton ni Bo an tanan na basol. Tanan ini iya sala.





Nakonsensya man an duwa. Ginbuligan ninda si Bo na hanapon an pahumot. Pagkataod-taod, nakabati sinda tanan san usig san ido.





Nahanap ni Brownie kag san iya matibay na irong an pahumot sa idarom san ingkudan.





Sabi ni Tun, "Salamat sa imo ido, dili na kita maparusahan. Nagsang-ayon man si Teo. "Si Brownie an tunay na yaman!"





Pero dili gihapon mapugulan ni Tun an iya sadiri, " Astig si Brownie, pero mas astig an akon ido. Usad sya kabuo na tambak san yaman. Sa matuod la!"





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			Bo's Treasure, Author: Phạm Quang Phúc. Illustrator: Huynh Vu Tuong, Phạm Quang Phúc.

Published by Room to Read, https://storyweaver.org.in/stories/31284-bau-vat-cua-bo © Room to Read. Released under CC-BY-4.0.

This work is a modified version of the original story. © The Asia Foundation, 2021. Some rights reserved. Released under CC-BY-4.0.

For full terms of use and attribution, http://creativecommons.org/licenses/by/4.0/

Contributing translators: Enrique Villasis, Arlene B. Carmen, Raiza Padasas, Maiden Mingoy, France katrina Basical, and Emma Cajurao





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Copyright





Guide


Cover

Start of Story





