An Garden sa Atop


Kim Ann Arun




Chea Sereyroth





Bukong magayon na pagsilngan a atop ku baloy nira Tita. Agko usad na pabrika sadto talikuran ku baloy nira na nagbubuga sa asu. Kaya, nagdesisyon si Tita na magbutang sa mga sunflower sadto atop tanganing mas gumayon.





Kinding naluyos tulos su mga sunflower. Gusto ni Tita na magkaagko burak pirmi sadto atop nira. Kindi, pauno niya adi gigibuwon?





Pagkatapos ku semana, inunga ni Tita si Tatay niya kin pwede tabangan iya.

“Tatay, gusto ko pirming agko burak sadi. Kindi pauno raw mabuway a mga tinanom?” unga niya.

“Migtanom kita sa masitas! Migdara ako sa dakulong container na bubutangan sa raga saka mga tulang na pantanom. Migtinabangan kita tanganing mabuway sa mauban na panawon a mga tanom.”





Inanda ku pamilya su ragang tatanuman nira.

Ku migpuon na si Tita na magdugkal ku raga,

“Tuli, Ay!” nasindakan na sabi ni Tita.

“Importante a mga tuli sa tatamnan, Tita,” sabi ni Tatay niya.





Ku oras nang magbubo, binubuan ni Tita sa usad na baldeng tubig su mga tanom.

“Bubuon ko kamong mga tulang, tanganing madali kamong magtubo!” sabi niya sadto mga tanom.

“Tama na, Tita! Bae na pakadakula,” sabi ni Nanay niya. “Gatingay sana a ibububo kan.”





“Kindi gusto ko magdakulo tulos sira!” rason ni Tita.

“Kaipwanan sa tamang panawon ka mga tanom tanganing magdakulo,” parumrom ni Nanay niya. “Isi ko dipisil, kindi kaipwanan mong pagtyagaan.”





Pagkalipas ku semana, nagpuon ng magtubo su mga tulang. Amo na adi a tamang panawon para ilipat sa kada masitera. Eksayted si Tita. Bigla niyang ginabot su mga tanom.

“Luway sana, Tita!” sabi ni Nanay niya.

“Ta kin maputol mo a mga gamot kadi, diri na sira mabubuway.”





Tinanom na nira su mga almasi sadto mga bagong masitera. Pangala, nagpuon ng maggibo sa mga kawon si Tatay ni Tita tanganing dakol na mga burak a tumubo.

Naggibo man sa karatola si Tita para ku masitasan niya.





Naturan ni Tita kin pauno a pag-aataman ka mga tanom sa masitasan. Diri nag-uban, nagpuon ng magburak su mga masitas.





Usad na gab-i, naggutos si Tita sa mga sunflower tanganing ibutang sadto lamesang kakaonan. Abang dara-dara niya su mga burak paluog, namangno niyang nagluluto sa gulay si Nanay.

“Nanay, pwede man raw kitang magtanom sa mga gulay sadto masitasan ta?” unga ni Tita.

“Magayon na ideya yan, Tita! Mayna, ta gibuwon ta na.”





Diri nag-uban, napuno sa mga tanom a atop nira. Nagpapatubo naman iya sa mga burak, karot, sibuyas, talong, saka iba pang mga magagayon saka masusustansiyang pananom!





Nguwan, su ngamin na pag-abayan nira namumuyang pagparasilngan su mga tanom ni Tita imbes na su maasung pabrika. Nag-uunga su mga nakababayad ku mga tanom ta baad ka sunod pwede man sirang maggibo sa tanoman sadto atop nira.





Suportado ka SMART





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Belen Pili, Riema Yocampo, Vilma Cangayo, Madonna Monte, Emerlina Antioquia, and was approved for publishing by the Department of Education Region V - Bicol Learning Resource Management Section (LRMS) of the Curriculum

and Learning Management Division (CLMD). The book was field tested by Fatima Jacob.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Garden sa Atop (Rooftop Garden). 			 Author: Kim Ann Arun. 			 Illustrator: Chea Sereyroth. 			 Editor: Ouch Sodany.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Trisha Mae Praxides, Romeo Jr. Sotto, Kent Patrick De Lima, Leo Francis Barbonio





Table of Contents


Page 1

Page 2

Page 3

Page 4

Page 5

Page 17

Page 20

Page 25

Page 28

Page 29

Page 32

Page 37

Page 39

Page 43

Page 45

Copyright





Guide


Cover

Start of Story





