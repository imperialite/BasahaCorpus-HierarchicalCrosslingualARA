Pagkiritaay sa Isla





Ginapalipay kang dagat si Maraia, Mahimu na nga maglantaw lang sa baybay bilog nga adlaw. Kis-a asul, kis-a verde. Pero purmi gid nagahining-hining. Ang nami gid sa tanan, nalingaw gid si Maraia kay malinong.





Palangga man ni Bobo ang dagat. Tana man lang ang makabati kag makaintsindi ka mga ginabatyag ni Maraia. Ang darwa ka mag-abyan maagto sa pag-kiritaay kang magpamilya paagi sa dr​ua ni Maraia.





Ginhampak ni Bobo ang anang ikog sa daraydayan kang baruto. Ginliso na ang ulo nga daw gahambal, "diya run kita?"

"Rapit lamang, Bobo!" Gintodo ni Maraia ang isla.





Nagapanaw-panaw kag nagaturutumbo si Bobo samtang ginaiwol-iwol ang anang ikog sa daraydayan kang baruto.&nbsp;

Human ang anang kakunyag kag hindi makapamunong. Gintuntong na ang anang kahig sa alima ni Maraia. Amo ra ang anang pamaagi para maghambal nga "salamat."

"Wara't anuman, Bobo. Parti run man ikaw kang amun pamilya."





Nagasibad ang drua paagto sa Isla kang Via. Nabatyagan ni Bobo nga may ginapaminsar si Maraia. Gindilapan na ang anang alima nga daw nagahambal, "Ano problema?"





"Mayad kay makita ko liwan ang akun pamilya," sa pinsar ni Maraia. Nagginhawa tana ka matunog. "Pero nagalaum ako nga daad madumduman nanda nga makasipal man ako kang andang sipal maski nga hindi ko sanda mabatian."





Pero wara ti makadumdum. Wara ti nagadumdum nga masarangan man ni Maraia sipalon ang andang mga sipal.





Pero iba si Lisa, nakadumdum tana. "Hello, Maraia. Kumusta ikaw?" Ngsenyas si Lisa. "Lantaw bala, natun-an ko ang Fijian Sign Language pagkatapos kang urihi ta nga pagkiritaay magpamilya."





Gulpi nagmudlo ang mga mata ni Maraia kag nagnganga. Nagbalikid tana kay Bobo kag naminsar, "Nagaistorya diya ayhan kanatun?"

"Huod, Huod!" Nagdalagan si Bobo kag nagpalibot-libot samtang ginaiwol-iwol ang ana nga ikog.





Pero nasubuan si Maraia gamay. "Di ta kaw mintiyendihan ba," gintinguhaan na nga maghambal kay Lisa paagi sa anang mga alima.





Nagyuhom si Lisa kay Maraia. Ginkaptan na ang anang alima kag nag-agto sa bahul nga kahoy nga parasirungan kun mag-uran. Nangita sanda kang nami kag maharon nga puwesto kag nag-umpisa ka talanoa. Maski iba-iba ang senyas nga andang ginagamit, nahimu giyapon nanda nga mag-intsindihanay. Matapos ang makadali, ang iba nanda nga pakaisahan, nag-intra man.





Nanamian ang mga pakaisahan ni Maraia kang anang drua. Sa bilog nga semana, gin-ubos nanda ang andang inadlaw sa pagpasibad palibot sa baybay.





Gintudluan sanda ni Lisa kung paano magsenyas kang paborito nanda nga mga tinaga samtang nagalumbayag sa daray-ahan.





Nagligad ang mga inuras kag nalingaw gid sanda sa presensya kang kada-isara, burubhay, kinanglan da run mag-uli. Maski nasubuan sanda, nadesisyunan kang magparakaisa nga tun-an ang Fijian Sign Language antis ang sunod nanda nga pagkiritaay. Nagabanaag ang bugal sa yuhom ni Maraia tungod kang kalipay sa anang mga pakaisahan. Hindi gihapon tana makapati nga tun-an nanda tanan ang sign language.





Labaw sa tanan, nag-agto ang tanan para makita si Maraia kag Bobo antis sanda maghalin.





drua - tradisyunal nga darwa kabilog nga baroto sa Fiji nga gintingub.

Talanoa - ang maghambal ukon mag-istorya kang istroya sa lenggwahe nga Fijian.

Sign Language amo ang ginagamit kang mga bungol kag apa nga mga taho para mag-istorya gamit ang hulag kang alima. Imaw sa diyang hulag kang alima ang pagsenyas kag ekspresyon kang pungyahon. Madab-ot sa masobra ka 300kang Pasenyang nga Lenggwahe sa bilog nga kalibutan. Iba-iba nga mga Pagsenyas nga Lenggwahe ang ginagamit sa iba-iba nga pungsod kag rehiyon.





Prejudicial stereotypes, discriminatory attitudes, and low expectations for children with disabilities create barriers to education and other opportunities for advancement. To address this challenge, The Asia Foundation in Indonesia and in the Pacific Islands collaborated to write ten stories that normalize the representation of children of varying abilities and emphasize their capabilities. Enjoy reading these stories with text, audio, or Sign Language.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Pagkiritaay sa Isla (Off to an Island Reunion). 			 Author: Ariela Zibiah. 			 Illustrator: Honson Chan. 			 Editor: Neehal Khatri.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Karl John Secando





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 21

Copyright





Guide


Cover

Start of Story





