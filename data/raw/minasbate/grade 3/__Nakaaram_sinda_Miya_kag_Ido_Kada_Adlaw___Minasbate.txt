Nakaaram sinda Miya kag Ido Kada Adlaw





Ini si Miya.





Ini si Ido.





Sa mainit na aga, nagkadto si Miya kag Ido sa suba.





Si Paka nagarigo sa suba.&nbsp; Sabi niya, "Grabe an init san adlaw. Kadi na sa tubig, mapresko!"





Naglumpat si Ido sa suba kag naglangoy. Pero si Miya dili naglumpat, adto lang siya sa baybay.





"Miya,&nbsp; nano kay dili ka nagalangoy?", hunga ni Paka. "Dili ako maaram maglangoy," sabi ni Miya.





"Kay nano?" hunga ni Paka. Sabat ni Miya, "Dili ako gin-anak na maaram maglangoy. Nakalakat lang ako."





"Pero dili ka man ginpanganak na paralakat! San bata ka, dili ka man maaram maglakat. Nakaaram ka lang," sabi ni Paka.&nbsp;&nbsp;





"Gusto ko makaaram maglangoy. Pwede mo ako tukduan?" hunga ni Miya.





"Pwede ko ipakita saimo kun pan-o an paglangoy. Pero makaaram ka lang kun matesting ka. Testing, testing,&nbsp;testing... tapos maglangoy ka na!"





May naisip si Ido. Sabi niya, "Basi mabuligan ka sani na sanga san kahoy."





Nagtuslob si Miya sa suba. Kaayo san tubig kag kapresko.





Ginhawidan ni Miya an sanga san kahoy san maayo kag amo man si Ido.





Tapos... naglangoy si Miya! Sabi niya, "Wow! Nakalangoy na ako!"





Sabi ni Paka, "Nakakabilib, Miya! Kay dili na ginaalalayan paghawid ni Ido an sanga san kahoy!"





"Kaayo sadto! Dili ako gin-anak na maaram maglangoy, pero nakaaram ako san pagparatesting lang," sabi ni Miya.





Naglumpat si Paka pakadto sa puno. Sabi niya, "Kainit san ada sa adlawan. Kadi kamo sa puno, mapresko.





Hunga ni Paka, "Ido, nano kay dili ka nagasakat sa puno?" An sabat ni ido, "Dili ako gin-anak na parasakat..."





Paaram, Miya.

Paaram, Ido.

Paaram,&nbsp;Paka.





&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Ehersisyo&nbsp;ni Paka

Testingan mag-aram san mga bag-o na bagay-bagay uruadlaw.

Uruadlaw, testingan mag-aram san mga bag-o na bagay-bagay.&nbsp;

O maghimo san usad na bagay sa bag-o na paagi.

&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Mga Eksampol

Magdrowing gamit an imo luyo na kamot.

Ihigot an imo sintas&nbsp; na nakapiyong an imo mga mata.

Iispeling&nbsp;an imo ngaran pabaliktad.

Testingan maglumpat gamit an usad na tiil.

Testingan mag-skip patalikod.

Testingan bilangon an tanan na bisikleta sa inyo barangay.

Testingan sabihon an alpabeto&nbsp;pabaliktad (z-y-x-w-v-u...).

Magtugtog san gitara.

Magdiskobre san bag-o na kanam.

Testingan mag...





&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			 Nakaaram sinda Miya kag Ido Kada Adlaw (Cat and Dog Learn Every Day). 			 Author: René Leisink. 			 Illustrator: René Leisink.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Cyril Zaragoza





Table of Contents


Page 1

Page 2

Page 3

Page 4

Page 5

Page 6

Page 7

Page 9

Page 9

Page 11

Page 12

Page 12

Page 13

Page 14

Page 15

Page 16

Page 18

Page 18

Page 20

Page 20

Page 21

Page 23

Page 23

Page 24

Page 26

Page 26

Page 27

Copyright





Guide


Cover

Start of Story





