Nabagyuhan si Pishi





Nagabatyag kang kasubo kag kaluya si Pishi. Kang isara ka adlaw, isara tana sa mga grupo kang mga pagi. Nagapanginaun sanda sa tone tonelada nga isda sa marayu nga mga dalay-ahan kang mga isla kang Andaman kag Nicobar.&nbsp; &nbsp;&nbsp;





Daw sa kasadya lang kananda maglukso lukso sa maanyag nga katubigan kang Indian Ocean! Kang nakita na ang barko sa unahan, naglumpat ka mabaskug sa tubig si Pishi. Nagtaraplaag ang ana nga mga kaimaw. Ginpagaspas kamayad ni Pishi ang ana nga bahul bahul kag mala-kapa nga pakpak kag naglangoy paagtu sa matawhay nga lugar.&nbsp;





Dayon, may bahul nga linya kang kilat kag matunog nga daguob. Naduraan ka balansi si Pishi. Para kanana, nagdulum ang kadagatan. Gintulod tana kang sangka bahul nga balud paagto sa dalum kang barko. “Aguuuuuy!” Napilas ang ana busong!





Naman-an na kon ano ang ana buhatun. Kinahanglan na sagapun ang ana mga kaimaw. Ugaring, kinahanglan na anay bulngon ang ana pilas. Naglangoy-langoy tana ka madasig paagto sa dalay-ahan.&nbsp; &nbsp;&nbsp;





Nagdasig ang kuba kuba ka dughan ni Pishi. Ana nga napinsaran nga daad bukot lang tana bahul-bahul- napulo ka metro ka labug, kag nagabug-at ka siyam ka gatos ka kilo! Kinhanglan gid makaagto tana sa ospital. Dasig! Dyan nakadepende ang ana kabuhi.&nbsp;





Dayon, nakita na ang lighthouse sa dalay-ahan. Nagtumbo tana sa kalipay! Nakalab-ut si Pishi sa ospital, ang natural nga ospital.





Nagdali dali ka langoy parapit ang mga grupo ka mga isda kanana. Nangin mga nars na ang kapareho ka mga isda nga ginpangkaun na kato. Ginpanglimpyuhan nanda ang bahul nga pilas sa ana nga busong.&nbsp;





Ginkitkit ka mga isda nga manuglimpyu ang mga napilas nga panit ni Pishi. Dayon nagtawhay ang ana nga pamatyagan. Palangga na ang Indian Ocean kaimaw ka mga lima ka libo nga mga nasari-sari nga klasi ka nagapangabuhi sa idalum ka dagat.&nbsp; &nbsp;&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Nabagyuhan si Pishi (Pishi Caught in a Storm). 			 Author: Manisha Chaudhry, Mala Kumar. 			 Illustrator: Sangeeta Das.

		 			 Published by , 			https://storyweaver.org.in/stories/1205-pishi-caught-in-a-storm 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: George Labrague Ulit





Table of Contents


Page 2

Page 3

Page 4

Page 5

Page 6

Page 7

Page 8

Page 9

Copyright





Guide


Cover

Start of Story





