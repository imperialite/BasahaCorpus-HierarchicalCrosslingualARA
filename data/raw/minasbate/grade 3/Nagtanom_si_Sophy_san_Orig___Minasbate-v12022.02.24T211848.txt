Nagtanom si Sophy san Orig


Sat Kolabphana




Sorn Srey Nuch





Yana na adlaw, makadto sinda Sophy kag san iya iloy sa balay ni Tiya Chamnan para kuhaon an orig na gintuga san iya tiyaon.





"Wow, kadamo san mga orig ni Tiya Chamnan! Kaguru-ganda!" sabi ni Sophy.





"Tiya Sophy, pan-o ka nagkaigwa san damo na orig?"





"Madali lang, baga ka lang an nagatanom!" sabat san iya Tiya.





Naisip ni Sophy an usad na kahoy na nagapamunga an mga sanga san mga orig.





Nagngirit si Sophy kag naghutik sa iya sadiri, "Maabot an adlaw, magkakaigwa man ako san mga orig pareho kan Tiya Chamnan."





San pauli sa inda balay, ginhunga ni Sophy an iya iloy: "Mama, pan-o kita nagatanom?"

Sabat san iya iloy, "Masayon lang anak. Kinahanglan mo lang maghanap san lugar na bastante an sirak san adlaw. Tapos, magbukad ka sa duta kag magtanom. Pagkatapos, sasaribohan kag bubutangan san abono, kag babantayan an inda pagtalubo. Amo na!"





Dayon nagtuna si Sophy pagtanom.





Tapos na!





Ginhulat ni Sophy kun nano an mangyayari. "San-o ka man madako orig? Tama ba an akon pagsaribo kag pagbutang san abono?" hunga niya sa orig.





"Sige, makuha ako san damo na tubig kag abono."





Pagbalik ni Sophy, wara an orig sa iya gintanuman.

"Hain ka orig?"

"Oink! Oink!"





Tapos, nabatian ni Sophy an iya iloy sa natad. "Nagaano ka didi?" hunga san iya iloy.





Nagdalagan si Sophy kag nakita an orig na nagligid-ligid sa mga burak kag sa lapok.





Gingukdan ni Sophy an orig kag nadakop ini.

"Ayaw kahandal Mama, itatanom ko gihapon ini na orig para hatagan kita san damo pa na mga orig."





"Dili tanom an mga hayop, anak! Dili magabunga san mga orig an pagtanom sani na orig. Imbes, tunaan naton sa pagpakaon sani. Amo ini an magapadako sa iya."

"Katahum po talaga sani na dyutay na orig!" sabi ni Sophy.

Sa yana, malipay si Sophy na igwa sya san maski usad na orig na aatamanon.





May dako na suporta hali sa SMART.





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			សុភីដាំជ្រូក (Sophy Plants A Pig), Author: Sat Kolabphana. Illustrator: Sorn Srey Nuch.

Published by The Asia Foundation - Let's Read, https://www.letsreadasia.org © The Asia Foundation - Let's Read. Released under CC-BY-NC-4.0.

This work is a modified version of the original story. © The Asia Foundation, 2021. Some rights reserved. Released under CC-BY-NC-4.0.

For full terms of use and attribution, http://creativecommons.org/licenses/by-nc/4.0/

Contributing translators: Enrique Villasis, Jan Carl Dolores, Ma. Lorina G. Cascato, and maan almadrones





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Copyright





Guide


Cover

Start of Story





