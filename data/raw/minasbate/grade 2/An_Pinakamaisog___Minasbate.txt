An Pinakamaisog





Naila si Usa na magsulod sa klase ni Ginoong Bukaw kaupod sinda Tigre, Oso, kag Zebra.





Pero usad na adlaw, gin-agaw ni Tigre an balon ni Zebra. Ginhadlok pa niya si Zebra na kamrason kun magasumat siya kan Ginoong Bukaw. Ginpahog pa siya ni Tigre.





Pasikreto na ginbahin ni Tigre an pagkaon ni Zebra kinda Oso kag Usa. Nagkaon si Oso. Pero dili ini ginkuha ni Usa. Habo niya sa mga nagahadi-hadian.





Naurit si Usa kinda Tigre kag Oso sa pagkuha ninda sa pagkaon ni Zebra. Nangarat siya nano kay kaya ninda ini himuon.





Pagkahapon, nagsabi si Ginoong Bukaw na mapili siya san pinakamaisog na estudyante para magin lider san inda klase. Nagtindog si Tigre kag nagsabi sa tanan na siya an pinakamaisog kag wara siya san ginakahadlukan sa klase. Nagsugot man si Oso san sinabi ni Tigre.





Ginhunga ni Ginoong Bukaw si Zebra. &quot;Nagatuod ka?&quot;

Pero dili siya nagsabat. Nag-ingkod lang siya kag nagtangis.





Dili man gusto ni Usa na magin lider si Tigre. Ginaisip niya na mas lalo na magahadi-hadian si Tigre kun siya an magin lider.

Kaya nagtindog si Uso kag ginsabi kan Ginoong Bukaw kun nano an ginhimo ninda Tigre kag Oso.





Ginkaistorya san inda maestro sinda Tigre kag Oso. Ginpaliwanag niya na an pagpahog kag pagsunlog dili nagapakita san kaisugan. Ginsabihan niya an duwa na mag-ayo san pasensya kan Zebra.





Ginsugo ni Ginoong Bukaw sinda Tigre kag Oso na magdara san pagkaon para kan Zebra hasta matapos an semana.





Kag ginsabi ni Ginoong Bukaw na si Usa an pinakamaisog na estudyante san inda klase kay nagtindog siya para sabihon an kamatuodan. Siya an bag-o na lider san klase!





Mga hunga:

1. Sin-o an mga estudyante si klase ni Ginoong Bukaw?

2. Ano an magsasabi mo sa pagkatawo ni Tigre?

3. Sin-o an pinaka maisog sa klase? Kay nano?

4. Gusto mo ba magin pareho ni Tigre o ni Oso?





Ini na libro nahimo sa paagi san usad na book development workshop na ginhimo sa pakikipagbuligan san Third Story kag san Asia Foundation. An Third Story Project ay nagahimo san mga libro para sa mga bata na nakasurat sa Burmese kag sa iba pa na wika kag ginapanhatag san libre sa mga kabataan san Myanmar. An mga istorya ay ginsurat kag gindrowing san mga pintor sa Myanmar para sa mga taga-Myanmar.





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			သတ္တိအရှိဆုံးသူ (The Bravest One), Author: Aung Myo Htet. Illustrator: ATH.

Published by , https://www.letsreadasia.org © . Released under CC-BY-NC-4.0.

This work is a modified version of the original story. © The Asia Foundation, 2021. Some rights reserved. Released under CC-BY-NC-4.0.

For full terms of use and attribution, http://creativecommons.org/licenses/by-nc/4.0/

Contributing translators: Enrique Villasis





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Copyright





Guide


Cover

Start of Story





