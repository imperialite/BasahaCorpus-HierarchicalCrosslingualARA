Satya, Paghimat!





Si Satya dili nakaudong. Nagadalagan kag naga para lukso kag nagatalibod kag nagpara ligid ... ... kag nahulog!





"Pumuyo ka anay kadali lang!" sabi san iya Ama.

"Pag nasakitan ka, ayaw pag apiki sakon na nagatangis," sabi san iya Ate.





"Ayaw man panbuak san bisan nano na gamit!" sabi ni Lola.

"Nakadisturbo ka sa klase," sabi san iya maestra.&nbsp;





Pero nano an himuon ni Satya kun an iya kamot kag tiil permi naga sayaw?





Yana kay Dominggo. Paborito ini ni Satya na adlaw an adlaw kun hain nagapakadto siya sa uma kun diin ga trabaho an iya Iloy.





Kaharayo-rayo san lakaton, tuna sa sekreto na pasagka kag paubos na agihan, halapad na kabukidan kag mapuyo na anod san sapa.&nbsp;





Si Satya nagluko san parehas sa usa.&nbsp;



"An lapok kay mayumok. Paghimat daw sabi san iya Iloy.





Nagkamang sya kaparehas san ulod kag sawa.&nbsp;



"Paghimat sa mga tunok!" sabi san iya iloy.





Nagbitay bitay sya parehas san damang kag naglukso siya parehas san amu. "Wheeeeeee!"&nbsp;



"Gamita an mabaskog na sanga, akon dyutay na amu," sabi san iya iloy.&nbsp;





Nagbugsay siya gamit an iya kamot parehas san pato kag nag langoy-langoy parehas san paka.&nbsp;



"Da ka lang sa hamabaw ha?" sabi san iya iloy.&nbsp;





Nagsakbat sya parehas san tiki kag naglukso parehas san kanding.&nbsp;



"Madalus-ay ka!" sabi san iya iloy.&nbsp;





Ginbuka nya an iya mga kamot parehas san paku kag iya gintestingan paglupad paharayo. Inisip nya an iya sadiri na bagan nagalutaw sya sa taas kag maglupad kaparehas san daragko na sapat.&nbsp;





Pag gab'i na kun nagapalubog an adlaw kag naga tuna na pag tunog an mga kuliglig ibig sabihon, oras na para mag uli. Kapoy na nagsakay si Satya sa likod san iya iloy. Nagbalik na sinda pauli kag naagihan naman ninda an pasagka kag paubos na agihan, kabukidan, kakahuyan san sapa.





Sa balay ginkita ninda Pang, Ate kag Lola si Satya kitaa si Satya mus-ingon kag malapok kag bigla sinda nagtararawa.&nbsp;





Kinarigo siya san iya Lola, ginlutoan naman sya san panigab'i san iya Papang. Kag ginkwentohan naman sya san iya Ate san iya mga paborito na kwento hangtod sa makakaturog sya.&nbsp;





Saiya damgo, si Satya naga dalagan, nagalukso, nagaturotalibod kag nagaligid ...





... kag nag lupad sya paharayo!





Pan'o sinda nagahiwag? Kaparehas san Satya hiwag! Aram nyo ba an mga hayop, sapat kag mga&nbsp; insekto nagahiwag man pero iba-iba an paraan kag iba-iba man na rason? Kaparehas sa aton, nagahiwag kita para maghanap san manamit na pagkaon, maayo na balay, kag mapinalanggaon na pamilya. An iba man na mga hayop nagaiwas para di sinda kaunon san iba na hayop.&nbsp;

Hanapon naton an iba pa na nilalang kun pan'o sinda maghiwag!





Kitaa an mga dolphins sikat kun pan'o sinda maglukso sa tubig, ikaw kaya mo maglukso? An mga cheetahs pinakamatulin na hayop sa duta. Nakadalagan sinda san matulin lalo na sa pagdakop. Ikaw matulin ka?





An mga alimango nakalakat san patagilid. Nakalakat kaman patagilid? An mga duron nakalukso san pataas, lalo na kun nagaiwas para kaunon san iba na hayop. Ikaw nakalukso kaman san taas? An snails nakakamang san sobran na hinay. Nakakamang kaman san mahinay?&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Satya, Paghimat! (Satya, Watch Out!). 			 Author: Yamini Vijayan. 			 Illustrator: Vishnu M Nair.

		 			 Published by , 			https://storyweaver.org.in/stories/11243-satya-watch-out 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: Jessa Maghilom





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Copyright





Guide


Cover

Start of Story





