Doktor Nina


Milena da Silva




Alfeo Sanches Pereira





"Jose! Umudong ka daw san kakabuno mo san mais sa akon ulo! " Siyak ni Nina. Kag pinurot ni Nina an mga ginpambuno ni Jose kag ginparabuno man niya pabalik si Jose.

Myintras nagabunoan an duwa dili ninda namangnohan na nagrilisang na an mga manok.

Nagdaralagan an tanan na manok.





"Nano an iyo ginahimo? " Hunga san inda iloy

"Ma! Ginaparabuno ako ni Nina san mais, " reklamo ni Jose.

"Ta ikaw baya an nauna, " sabat ni Nina.





"Mag udong na kamo san kakaaway niyo. Maayo pa kadtuon niyo si Papa niyo kag buligan niyo sa hardin, " sabi san mama ninda myintras nakatawa.





Dili naila si Jose san sinabi san inda iloy.

"Jose kadi na,ayaw na pagmundo, " sabi ni Nina





"Paunahan kita ha? An mauna amo an gana, " sabi ni Nina kag nagdalagan na siya.

Gusto mang-gana ni Jose kaya nagdalagan man siya.





Sa katung-anan san inda pagukod natumba si Jose.





Nag siyak si Jose. "Nina! Buliga ako!

"Nano? Okey ka lang? " Hunga ni Nina myintras nagalisang.





Nag tangis si Jose.

"May samad ka. Maayo pa mabalik na kita agud malinisan ta an imo samad. " Ginkupkupan ni Nina si Jose.





Myintras nagalakat sinda ginkita ni Jose si Nina kag nagsabi.

"Nina pwede ka gayud magin doktor, permi mo pano ako ginaataman. "

Nagtawa lang si Nina san nabati niya an sabi ni Jose.





Nadumduman ni Nina an sabi ni Jose kag ginsabi niya ini sa inda iloy.

"Mama gusto ko magin doktor pagdako ko kay gusto ko bulongon an mga tawo . "

Nagsabat an iya iloy.

"Anak nagatuod ako na maaabot mo an imo pangarap, may tiwala ako sa imo kag aram ko na makakaya mo ina. "





Kinahinanglan san mga kabataan san mga libro na may tauhan, tema, kag lugar na makikit-an ninda san kapareha ninda na buhay kag magahatag sa inda san oportunidad na malibot an mundo.

An inisyatibo san Let's Read san The Asia Foundation ay maiugnay an mga parasurat kag parahimo san mga libro kag parasalin para lalo pa na mapayaman an digital library san mga istorya na pambata na nakasurat sa mga lokal na lengguwahe. Pwede mabasa an mga istorya na pambata san Let's Read sa: https://letsreadasia.org/

An Let's Read sa Timor-Leste ay nagahatag san oportunidad sa mga bata na maila sa pagbasa kag mapatibay an inda pag-intindi. Nakipagbuligan an The Asia Foundation sa Timor-Leste sa mga manunurat kag parasalin sa Timor-Leste, kag sa Ministry of Education para makahimo san mga lokal na istorya na may positibo na mensahe kag ipanghatag sa mga bata na nasa mga rural area. Sa paagi san amon partnership sa Timor Telecom pwede mabasa san libre an mga libro sa masunod na link https://single.letsreadasia.org.





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			Doutora Nina (Doctor Nina), Author: Milena da Silva. Illustrator: Alfeo Sanches Pereira.

Published by The Asia Foundation - Let's Read, https://www.letsreadasia.org © The Asia Foundation - Let's Read. Released under CC-BY-NC-4.0.

This work is a modified version of the original story. © The Asia Foundation, 2021. Some rights reserved. Released under CC-BY-NC-4.0.

For full terms of use and attribution, http://creativecommons.org/licenses/by-nc/4.0/

Contributing translators: France katrina Basical





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Copyright





Guide


Cover

Start of Story





