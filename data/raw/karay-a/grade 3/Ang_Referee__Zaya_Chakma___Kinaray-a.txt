Ang Referee: Zaya Chakma





Ang Busalian nga babaye ngaja nag-umpisa run batu para sa anang handum halin pa kang gamay tana sa Rangamati. Si Zaya Chakma ang una nga Bangladeshi nga babayi nga nangin FIFA Football Referee! Ang referee amo ang manughusgar kang sipal nga football kag nagasiguro nga nasunod ang mga regulasyon kang sipal. Tam-an ka budlay diya nga obra tungod kay sa bilog nga sipal, kinahanglan magdalagan kang referee, kag makaharangkat man kun hinali mag-ugot kag magpakita kang disgusto ang mga manugsipal, pero man-an ni Zaya ikontrolon ang mga amu diya nga sitwasyon.





Kang gamay pa si Zaya, sekreto na run ang abilidad na sa isport - wara gid kamaan ang anang ginikanan nga sagad-sagad tana magsipal. Sangka adlaw, samtang nagabasa kang diyaryo, nakit-an ni tatay na ang anang laragway kag nabasahan na nga tana nag-iskor kang goal nga nagpadaug sa anda nga sipal. Kinanglan na paathagan ang anang mga ginikanan. Pagkatapos kato, nagsugot man sanda nga pasipalon tana basta nga hindi na pagpabay-an ang anang pagtuon.





Disiplinado ang kabuhi kang sangka atleta. Paminsara bala, kinanglan mo magbugtaw nga wara pa magbutlak ang adlaw kag magdalagan ka pira ka libot kag magderetso sa eskwelahan para sa bilog nga adlaw nga pagtuon, sundan pagid ka madasig lang nga pamahaw antis ang inoras nga ensayo. Liwat-liwat diya nga ginaobra ni Zaya sa malawid run nga mga tinuig. Gamit ang Katutum, kabakud kag katandos, nagtinguha kag nagsipal gid kamayad si Zaya. Nagpakita tana kang anang abilidad sa football field, kag kang 2008,napilian tana nga magpakigbahin sa Nasyunal nga Grupo kang mga Babayi nga Manugsipal kang Football sa posisyon nga midfielder.





Pero sa sangka misok lang, nanginduran ang anang handum - Nabalda ang tuo nga tuhod ni Zaya kag hindi run makasipal sa malawid nga mga binulan. Naintiyendihan na nga sangka sala lang nga hulag, matapos ang anang karera. Ti, napinsaran na nga mag-obra ka Plan-B kag nag-eskwela tana kang Kasaysayan. Kang tana natapos, nag-intra tana sa Pederasyon kang Football sa Bangladesh sa Bangladesh's Krira Shikkha Protishtan (BKSP). Tana nangin pinakauna nga internasyunal referee nga babaye sa Bangladesh. Kang 2013,nag-umpisa ang ana una nga internasyunal nga pag-referee sa Sri Lanka, ginhuyop na ang anang pito sa finals kang India kag Iran.





Kang 2019,napasaran ni Zaya ang pinakabudlay nga exam kang mga referee sa bilog nga kalibutan: ang Sertipikasyon kang FIFA. Amo diya ang pinakabudlay nga pisikal kag teoritikal nga exam kung sa diin ang mga pinakamayad lang ang naga madinalag-on. Basi makita mo run tana nga naga-referee sa sunod nga WORLD CUP! Ginaensayo na man ang anang football team nga puro babaye. Wara tana nagapati sa ginatawag nga pagsipal nga daw babaye ukon pagsipal nga daw lalaki" ; ang may diyan lang suno kana, amo ang mayad kag bukot mayad nga mga manugsipal. Pahanumdom ni Zaya Chakma sa mga bag-ong tubo nga mga manugsipal kang football, nga magdedekar gid adlaw-adlaw sa pagdab-ot kang andang handum kag mag-eskwela gid. Kag dapat gid nga magsunod sa regulasyon kang sipal.





This inspiring story is part of the HerStories collection originally created by the HerStory Foundation and adapted into individual books in collaboration with The Asia Foundation’s Let’s Read initiative.

For more information about HerStory, please visit

www.herstorybd.org





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Referee: Zaya Chakma (The Referee: Zaya Chakma). 			 Author: HerStory Foundation. 			 Illustrator: Humayra Kabir. 			 Editor: Anita Amreen, Tairan Razzak, Katerina Don, Zareen Mahmud Hosein.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Karl John Secando





Table of Contents


Page 1

Page 2

Page 3

Page 4

Page 5

Page 6

Copyright





Guide


Cover

Start of Story





