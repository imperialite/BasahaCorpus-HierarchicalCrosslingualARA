Si Upos saka si Ayam Nag Ngayamon sa Soccer


René Leisink




René Leisink





Amo di si Upos.





Amo di si Ayam.





Si Upos saka si Ayam nagngayamon sa Soccer kaiba sira Kanding saka si Tupa.





Si Ayam lang ganting sa Soccer.

Primero, nilabusan niya si Tupa. Waw!





Pangala, pinasa nya su bola sadto bitnga ku tiil ni Kanding. Ka uragon talaga!





Pagkatapos, sinipa niya su bola paiyan ki Upos na nagbabantay sadto arani ku net.





​Narakop ni Upos su bola, kaya sinipa niya adto paiyan sadto Base.





Alagad, diri man niya adto natamaan..Ay nayko!





Naglagpas su bola sadto net. Su sandal niya amo sana nakaloog sadto Base.





Namundo si Upos.

Na-ungot man si Ayam.





Pinag ungtan ni Ayam si Upos, "Nag uyam mo naman! Uno man ta di mo natamaan su bola? Ika na a pinakamaluyang parangayamon sa putbol!"





Niraniyan ni Tupang si Ayam saka sinabiyan,

“Isi ko na ungot ika, pero maraot man sa boot adtong sinabi mo ki Upos.”





"Buko pating matood su sinabi mo. Si upos malang ray na parangayamon sa soccer."





Kinuko ni Tupang su sandal ni Upos sadto loog ku Base.





Saka adi tinao ki Ayam, "Uno raw kin purbaran mong mag tindog sa posisyon ni Upos."





Inalin ni Ayam su magayon saka bagong niyang sapatos sa Soccer.





Sinupong ni Ayam su sandal ni Upos





saka iya nagdalagan para sipaon su bola.





pero napasala iya





Tinabangan ni Upos si Ayam na tumindog.





Sinilngan ni Upos si Ayam.

Sinilngan man ni Ayam si Upos.

Pangala, nag ginakosan sira.

Napa ngisi si Tupang.





Pangala, sinabiyan ni Ayam si Upos, "Agko ko naisip. Ako, piarmi kong isinisipa a wala kong tiil. Ika man, a pansipa mo a tuo mong tiil. .."





Sinupong ni Upos su sapatos sa satuo niyang tiil. Si Ayam man, sinupong niya su sapatos sa sawalang tiil.





Nagoadagos su laban. Magka iba, sira na a pinaka oragon na Soccer Team.





Babay, Upos.

Babay, Ayam.

Babay, Tupang.

Babay Tupa.

Babay, Kambing.





Eksersays ni Tipang



Maogma ko kin a amigo ko sinasabihan ako "Mala mong ray na paranagyamon sa Soccer."

Kaya sinasabihan ko a amigo ko,

"La mong ray na parangayamon sa Soccer."

Uno nakakapamuya kanako?

Maogma ako kin a barkada ko sinasabiyan ako, "............."



kaya uman kinakabisara ko man iya, "........"

napapa ogma ko man a amigo ko.

Uno kanako nakaka taong kamondoan?

Mamondo ako kin a amigo ko sinasabiyan ako, "......."

Kaya uman diri ko sinasabiyan a amigo ko, "........"

Nguwan, buko nang mamundo a amigo ko.





Manungod ka kompanyang Cats and Dogs.

​



Pinangigin a kompanyang Cats and Dogs ku 2006sa Wulanyilli (Ghana), sa blakbord sa eskwelahan na lokal. Tinuturuan nira su manga igin sa barangay na magsurat saka magbasa. Su primerong naimprentar na Cats and Dogs na manga libro puro itom saka puting kolor, gamit su lumang Xerox na makina. Sa nguwan, a manga librong Cats and Dogs naibalyo na sa iba ibang ngabilon. Tinatabangan nira a mga kaiiginan sa palibot ka kinaban na magsurat saka magbasa. Kaya, a mga istorya nagpapadagos sana. A manga librong Cats and Dogs mamuya saka pasil na basawon. Makatood sana ika sa dosyentos na ngabilon saka mag puon na magbasa ka manga libro. Para sa dakul pang impormasyon, bisitawon a www.cat-and-dog.org​





Basawon a manga librong Cats and Dogs





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Si Upos saka si Ayam Nag Ngayamon sa Soccer (Cat and Dog Play Soccer). 			 Author: René Leisink. 			 Illustrator: René Leisink.

		 			 Published by The Asia Foundation - Let's Read, 			https:/www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2022. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: ma. leonora bregala





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Page 23

Page 24

Page 25

Page 26

Page 27

Page 28

Copyright





Guide


Cover

Start of Story





