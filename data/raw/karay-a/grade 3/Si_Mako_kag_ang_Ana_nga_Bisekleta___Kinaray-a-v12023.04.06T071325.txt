Si Mako kag ang Ana nga Bisekleta


Mark Joseph Salinog




Teody M. Gaspar





Palangga gid ni Mako ang ana bisikleta nga ginregalo ka ana nga tatay katong buhi pa. Pirmi na dya ginasakyan maglagaw imaw ka ana nga mga amigo. Magluwas kay nanay na nga indi gusto, duro ang naima kag nagadayaw kana hay madasig tana magsikad ka dya.





"Mako, malagaw kita kar-on sa bag-ong bukas nga esplanade sa pihak-baryo. Manami rugto mag-bike!" hagad ni Niko, ana nga amigo, kang magkitaay sanda sa atubang kang Barangay Hall.

"Indi garing malyag si Nanay nga mag-bike ako sa marayu. Kapin pa kun gabii run mag-uli. Karaan na ako," sabat ni Mako.

"Ay, wanhaw malisensiya timo? Indi kita lang buhay. Indi kita magpasirum. Ikaw lang rugto kar-on ang wara kun indi timo magtawas," pagkumbinse ni Niko.

"Sige! Kitaay lang kita rugto kar-on!" Dayon sikad ka ana bisikleta pauli.





Sige ang paagto-pabalik ni Mako sa atubang ni Nanay na ugaring indi makahambal. Gusto na gid mag-agto sa esplanade imaw nanday Niko. Sa kada paglantaw na ka ana nga bisikleta, daw ginahagad gid tana magsakay. Pero naman-an na nga indi tana pagpasugtan ni Nanay na kun maglisensiya tana.

"Mako, abi, bakal rugto anay kang mantika sa tiyangge. Dali ikaw lang ha, hay maprito ako kang isda."

"Huud, Nanay!"





Samtang nagasakay si Mako sa ana nga bisikleta, nadumduman na ang hambal ni Niko – "Ikaw lang rugto kar-on ang wara kun indi timo magtawas."

Gani imbes nga mag-agto sa tiyangge, nagderetso si Mako paagto sa esplanade. Total madasig man tana magsikad, makabalik man dayon tana kag makabakal kang mantika.





Masadya sanda nga naglibot-libot sa esplanade. Duro nga mga tawo ang anda nakita. May nagapanaw, may naga-jogging kag may nagabisikleta man parehas kananda. Duro man ang nagabaligya ka mga pagkaun kag mga naga-selfie tungud sa manami nga ralantawun kapin pa gid ang pagsalup kang adlaw.

Hala! Nagahinalup run ang adlaw kang madumduman ni Mako ang sugo ni Nanay na! Nawili tana ka sakay sa ana bisikleta kag wara na natalupangdan ang oras.





"Hala! Sirum run! Karaan gid ako kadya ni Nanay!"

"Para dasig, kontes kita mag-uli. Pauna-una kita abot sa Barangay Hall!" hangkat ni Niko.

Paspas ang anda pagsikad magluwas kay Mako. Ginhungud na magpaurihi para magliko sa gamay nga inas paagto sa laktudan nga aragyan. Medyo mataas nga parte kag masiuk pero mas marapit kag dali tana makaabot kun rugto tana maagi.

"Hahaha! Ako run kadya madaug!" paniguro nga hambal ni Mako sa ana nga kaugalingun.





Tungud medyo madulum run, wara nakita ni Mako ang nagaulbo nga bato sa ana aragyan. Gulpi lang nagsirko ang ana bisikleta. Naglapaw si Mako kag nagtupa sa batuhon nga lupa.

"Araguy!!! Dugo!? May dugo sa batiis ko! Tabang!!" singgit ni Mako pero wara it may nakabati kana.





Ginpirit na nga magtindug kag nagakiangkiang nga ginagtunan ang natumba nga bisikleta.

"Ang bisikleta ko! Basi naguba ang bisikleta ko!?" hibi ni Mako.

Gusto na usisaun kun may guba ugaring indi na makita. Gintulod na run lang kag magpadayon sa pagpanaw bisan nagakiangkiang.

"Kun nagpati lang raad ako kay Nanay nga indi magpasirum, wara daad ako natumba," paghinulsol ni Mako.





Gabii run gid kang mag-abot tana sa anda nga balay. Rugyan si Nanay na nagahulat sa guwa.

"Mako! Wanhaw bag-o ikaw lang? Sa diin timo naghalin?" ang tiyabaw ni Nanay na kang makita tana.

"Nanay..." sambit ni Mako nga nagahibi.

"Naano ang batiis mo? Nadisgrasya ikaw sa bisikleta?" pamangkot ni Nanay na kang makita ang nagadugo nga batiis ni Mako.

"Huud, Nanay!" sabat ni Mako samtang nagapisngo.





"Abaw nga bata dya! Amo kabay dya hambal ko kanimo nga indi sagi lagaw sa marayu sakay sa bisikleta kag indicmagpasirum hay delikado? Wara gd ikaw nagapamati ka ginahambal ko," pangaraun ni Nanay samtang ginabulong ang pilas ni Mako.





"Sorry gid, Nanay! Naima abi ako kanday Niko hay ma-bike sanda paagto sa esplanade. Tapos basi sunlugon nanda ako kun indi ako magtawas," nagahiribiun nga hambal ni Mako samtang nagakupkup kang hugut sa ana nga nanay.

"Mako, man-an mo man bay nga sugot man ako nga magbisikleta ikaw, basta indi lang madasig kag indi sa marayu. Kag dapat sa balay run ikaw antes magdulum. Lantawa kun ano natabo kanimo kadya. Ti, maliwat ikaw pa?" pasintud ni Nanay na.

"Indi run ako magliwat, Nanay!" promisa ni Mako.





Umpisa kato, wara run nagalagaw sa marayu si Mako kag antes magdulum rugyan run tana sa anda balay imaw ang ana bisikleta.





Umpisa kato, wara run nagalagaw sa marayu si Mako kag antes magdulum rugyan run tana sa anda balay imaw ang ana bisikleta. Nasadyahan gid si Mako magsakay sa ana nga bisikleta kapin pa kun imaw na ang ana mga amigo. Tanan nagadayaw kana hay madasig tana magpadalagan magluwas lang kay nanay na nga indi malyag hay delikado. Sangka adlaw, ginsugo si Mako ka ana nga nanay nga magbakal kang mantika sa tiyangge. Ugaring, imbes nga magpati, nagderetso tana sa esplanade sakay sa ana nga bisikleta kaimaw ang ana mga amigo. Ano ayhan ang matabo kay Mako tungud wara na gintuman ang ana nga nanay?





This book was developed as part of the ABC+: Advancing Basic Education in the Philippines project. ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, Celestino S. Dalumpines IV, EPS-Filipino, and Schubert Anthony C. Sialongo, EPS-LRMS, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

This book was also evaluated by May Glenn Siacor, Aurelio Odiong and Sarah Michelle Nietes, and field tested by Christine Clerimy Bayog.

If you copy and distribute this work in its entirety, without making changes to content or illustrations, please label the work as follows: “Reproduced on the basis of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create a translation of this work, please use the following label on your work: “Translated from an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create an adaptation of this work, please use the following label on your work: “This is an adaptation of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Si Mako kag ang Ana nga Bisekleta (Mako and His Bicycle ). 			 Author: Mark Joseph Salinog. 			 Illustrator: Teody M. Gaspar. 			 			 Contributor: USAID's ABC+: Advancing Basic Education in the Philippines.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2022. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Copyright





Guide


Cover

Start of Story





