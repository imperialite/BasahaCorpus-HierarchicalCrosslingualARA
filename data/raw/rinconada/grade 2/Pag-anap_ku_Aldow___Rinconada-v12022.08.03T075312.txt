Pag-anap ku Aldow


Svay Leemeng




Meas SovannaraI





Nakaistar si Rica arani sa dakulong pabrika sa

goma. Nauda su liwanag ku aldow arani sadto pabrika.





Nag-iyan si Rica sadto kapitan ku barangay.

“Gusto kong gumibo sa naglalayog na

makina, tanganing mabisita ko a aldow saka

maisiyan kin tauno ta diri na nagliliwanag,”

sabi ni Rica.

“Diri mo kayang maglayog paiyan sadto

aldow. Ka igin mo pa! Pauli na ka,” simbag ni kapitan.





Nag-iyan si Rica sadto ibabow ku bukid na arani

sa banwaan saka sinilngan su mangitngit na

lugar.

“Aldow!” makusog niyang baoy.

“Migkabinaydan man kita, pag-abot ka panawon.”





Pagkatapos, patagong nagluog si Rica sadto

tambakan ku pabrika tanganing mag-anap

sa mga materyales na gagamiton niya ku

lulunadan niyang naglalayog. Nakabayad iya

sa turbina, usad na kadena, kawoy saka mga tela.





Pinag-adalan sa maray ni Rica kin pauno

makagibo sa makina.

Ku matapos na, binutong niya adto paiyan

sadto itaas ku bukid saka linnayog. Kinding

naudaan adto sa kontrol, kaya binnagsak sadto kawoy.





Diri ipupundo ni Rica su pangaturugan niya.

Kaya ginibo nanggad niya su lulunadan.





Narungog ku mga taga-banwaan su plano

niya. Sira man nagrapo tanganing tabangan

iya. Dawa su kapitan nabilib kanya.

“Ta’di bado saka helmet, tanganing

protektan ika laban sa init. Malang init ka aldow!”sabi ni kapitan.





Isinikad ni Rica su tiil niya sadto lunadan na

bagana usad na bisikleta tanganing

paandaron su makina. Napatawa iya saka

nagpuon na iyang tumaas sadto ibabow ku bukid. “Nakalayog na ako!” sabi niya.





Nagpadagos si Rica anggan sa makaabot iya

sadto aldow.

“Kumusta, Aldow? Tauno ta diri na ika

nagpapabayad sa banwaan namo?” unga niya.

“Tinatawban kaya ka maating angin a liwanag

ko,” simbag ni Aldow.

“Ah amo palan an a rason. Salamat Aldow.

Sasabiyon ko adi sa ngamin saka migtinabangan

kami tanganing masolusyonan a problema.”

“Maging maswerte man lugod kamo. Tibaad

magkabinaydan kita nanggad,” sabi ku aldow

abang naglalayog pabalik sadto kanda si Rica.





Binnalik si Rica sadto banwaan niya saka

ibinareta su naisiyan.

“Dapat nang mapundo a pag-ati ka angin na

galin sa asu ka pabrika. Kin migtanom kita sa

dakol na kawoy, makatatabang adi sa paglinig ka angin.”





Diri nag-uban, nagliwanag nanggad su aldow

sadto banwaan ni Rica. Lambang usad nagpasalamat saka ipinag-urgulyo si Rica.





Sa nguwan, naggigibo nanggad si Rica sa

panibagong lunadan na maglalayog.

Preparado na iya sa panibagong eskpedisyon.





This book was adapted as part of ABC+: Advancing Basic Education in the Philippines project. ABC+ is a partnership of USAID and the Department of Education (DepEd), implemented by RTI International together with The Asia

Foundation (TAF), SIL LEAD, and Florida State University (FSU). This book was quality assured by Salvacion Magistrado, Franlie Ramos-Corporal, Sheila Loria, Marlene Laya, and Estefanie Delloro, and was approved for publishing by the Department of Education Region V - Bicol Learning Resource Management Section (LRMS) of

the Curriculum and Learning Management Division (CLMD). This book was field tested by Jonanalyn Sarmiento.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Pag-anap ku Aldow (A Quest to Find the Sun). 			 Author: Svay Leemeng. 			 Illustrator: Meas SovannaraI.

		 			 Published by The Asia Foundation - Let's Read, 			https://letsreadasia.org/ 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Michael William Ronco, Herminia Vasquez, Janessa Martinez





Table of Contents


Page 1

Page 2

Page 3

Page 4

Page 5

Page 6

Page 14

Page 16

Page 18

Page 20

Page 22

Page 25

Page 26

Copyright





Guide


Cover

Start of Story





