May natun-an sanday Miming kag Dodong





Amo diya si Miming.





Ama diya si Dodong.





Mapaang kadya nga adlaw.

Nag-agto sanday Miming kag Dodong sa danaw.&nbsp;





Rugto si Kokak nagalangoy sa danaw.

"Tuman ka mapaang ang adlaw,&nbsp;

Dali kamo, maramig ang tubig," pang-agda na.&nbsp;





Naglukso si Dodong sa tubig kag naglangoy.

Pero si Miming wara naglukso sa tubig.

Nagpabilin tana sa pangpang.&nbsp;





Namangkot si Kokak, "Miming, andut indi timo maglangoy?"

"Indi takun kamaan maglangoy," sabat ni Miming.





"Andut haw?" pangusisa ni Kokak.

"Wara takun ginbata nga manuglangoy,&nbsp;

Makapanaw lang takun," sabat ni Miming





"Pero wara man ikaw ginbata nga manugpanaw!

"Kang iki pa ikaw, indi man ikaw makapanaw.

"Gintun-an mo lang ang pagpanaw," bais ni Kokak.





Nanumdum si Miming.&nbsp;

Ginalantaw na sanday Kokak kag Dodong sa tubig.

Daw masadya gid maglangoy, kag mapaang gihapon ang adlaw.





"Luyag ko magtuon maglangoy.

Mahimo bala nga tudloan ninyo ako maglangoy?" pamangkot ni Miming.





Nagsabat si Kokak, "Sarang ko ipakita kanimo kon paano maglangoy.

Pero matun-an mo lang diya kon imo tirawan.

Tirawi bala agud makalangoy ikaw."





Natahap si Miming.&nbsp;

Hambal na, "Luyag ko magtuon maglangoy.

Pero kinahanglan ko ang bulig."





May nadumduman si Dodong.&nbsp;

"Ayhan makabulig diya'ng lipak," hambal na.&nbsp;





Nagsarub si Miming sa tubig.

Manami kag maramig sa anang pamatyag.





Nanguyabut si Miming sa lipak, kag hugut nga ginkaptan ni Dodong ang sampihak.&nbsp;





Nakalangoy gid man si Miming!

"Wow! Makalangoy run ako!" singgit na. &nbsp;





"Sagad gid ikaw Miming, wara run ginakaptan ni Dodong ang lipak," ang dayaw ni Kokak.





Nagtakas sanday Miming, Dodong, kag Kokak sa tubig.&nbsp;





"Kanami ba! Wara matuod ako ginbata nga manuglangoy, pero nakatuon ako maglangoy, hay gintirawan ko nga maglangoy," hambal ni Miming.





Nagpanaw sanday Miming, Dodong, kag Kokak paagto sa mahandong nga kahoy.





Nagtakras si Kokak sa kahoy.

Hambal na, "Mapaang sa idalum kang adlaw,&nbsp;

Saka kamo diya hay mabugnaw."





Nagtakras man si Miming kag nagpungko sa tupad ni Kokak.

Pero wara nagsunod si Dodong, nagluko tana sa lupa.&nbsp;





"Dodong, andut wara timo nagsaka sa kahoy?" pamangkot ni Kokak.

Sabat ni Dodong, "Wara takun ginbata nga manugtakras."





Paalam. Miming.

Paalam, Dodong.

Paalam, Kokak.





Mga ehersisyo ni Kokak

Tirawi magtuon kang bag-o nga hirikuton kada adlaw.

Tirawi nga may matun-an kada adlaw.

Ukon maghimo kang bag-o nga pamaagi.

Angay kang:

Pag-drowing paagi sa pihak nga alima.

Ihigot ang liston kang sapatos nga nagapirung.

Sulata pabaliskad ang imong ngaran.&nbsp;

Tirawi magkingking sa sangka kahig lang.&nbsp;

Tirawi magtumbo nga paisol.

Isipa ang tanan nga bisikleta sa inyong baryo.

Ihambal ang alpabeto nga pabaliskad, halin sa Z paagto sa A.

Magtukar kang instrumento pangmusika.

Mag-imbento kang bag-o nga sipal.&nbsp;

Tirawi lang....





&nbsp;





&nbsp;&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			May natun-an sanday Miming kag Dodong (Cat and Dog Learn Every Day). 			 Author: René Leisink. 			 Illustrator: René Leisink.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Alex Delos Santos





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Page 23

Page 24

Page 25

Page 26

Page 27

Copyright





Guide


Cover

Start of Story





