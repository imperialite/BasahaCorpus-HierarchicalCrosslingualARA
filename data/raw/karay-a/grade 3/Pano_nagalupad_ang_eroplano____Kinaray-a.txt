Pano nagalupad ang eroplano?





Nanamian si Sarla maglantaw ka mga galupad nga pispis. Sangka adlaw, sa andang klasi sa siyensya naglantaw tana sa bintana kag nakita ang galupad nga agila sa langit. Daw anu ayhan kasadya mangin pispis! Nanamian man tana maglantaw ka mga eroplano nga galupad.&nbsp;&nbsp;

"Tubang diya, ano ngaran mo? Hindi bala dapat rugya kaw ga tubang sa pisara?" Pamangkut ka bag-o nga maistra sa klasi ni Maria. Nagtindug si Sarla kag madasig nga nagsabat, "Sorry Ma'am, nagalantaw ako kang agila. Raad makalupad man kita paryas ka pispis, ukon paryas ka eroplano...." "Anu ngaran mo?" "Sarla&nbsp;





"Ay katahum! Kamaan ikaw nga Sarla man ang ngaran ka pinakauna nga babaye nga Indian nga Piloto? Hamsa ang akun ngaran kunsayudon sinse.&nbsp; Ang sinse isara sa mga pinakabahul nga pispis nga galupad, lantu mo," hambal ka maistra. "Dapat maadto ikaw sa library, Sarla. Sigurado ako nga raku libro parti sa mga pispis kag galupad, kag mga makina nga galupad nga paryas ka eroplano."

Pagkaligad, sadya nga raku naman-an ni Sarla parti sa mga pispis kag mga eroplano.





Naman-an ni Sarla nga pwede man gali makalupad ang taho, pero bukot parehas kang pispis. Makalupad ang taho biskan sa diin nga siyudad sa kalibutan paagi sa pagsakay sa eroplano, isara sa mga hanggud nga imbensyon ka taho. Sa bulig ka diyang hanggud nga makina maeksperyensyahan ang kalipay nga makalupad. Ang pispis ang mga tinuga nga hindi dun kinanglan ka makina para makalupad. Ang pakpak ka pispis permi mas bahul sa ana lawas. Mag-an ang anda pakpak para sanda makalupad.





Daragkul kag mabug-at ang mga eroplano. Parehas ka pispis, ang eroplano may pakpak sa anang gilid nga gabulig para sanda makalupad. Ang pakpak ka eroplano daw paryas man ka ana ka pispis&nbsp; -&nbsp; gapakurba kampi sa babaw kag palapyad sa idalum nga nagabulig kana maglupad sa babaw ka langit.





Ginapagpag ka pispis ang ana nga pakpak para maglupad, pero syempri wara man kita nakakita ka eroplano nga gapagpag ka anang pakpak! Ginapagpag ka mga pispis ang andang pakpak para mapuwersa ang andang kalawasan pababaw. Ang eroplano makalupad man paagi sa bulig ka puwersa ka hangin. Ang makina na nagapaguwa ka hangin sa idalum ka eroplano.





Mabakud ang makina nga gaserbi bilang utok kang eroplano. Parihas kang pispis nga ginagamit ang anang huna-huna kag lohika para mag magtuytoy sa anang paglupad, ang makina ang gabulig magpuwersa ka eroplano pababaw kag gabulig kana makahulag paabanti. Ang makina nagapaguwa ka mainit nga gasa nga tuman ka dasig nga nagapuwersa ka hangin sa likod, para makahulag paabanti ang eroplano.





Ang kotsi kag ang iba nga sarakyan may makina man para sanda makaabanti. Pero hindi sanda makalupad paryas ka eroplano. May hangin nga gapaibabaw kag sa dalum ka pakpak ka eroplano nga nagasupat nga daw parihas ka pakpak ka pispis nga ginadara ang eroplano sa langit. May ikog man ang eroplano parehas sa pispis para sugunsun ang anda paglupad kag gabulig sa pagbalhin ka andang direksyon.





Kinanglan ka eroplano ka lapad kag labug nga karsadahun para sa paglupad kag paghugpa. Ang amo kaja nga karsadahun ginatawag nga runway kag kinahanglan ka eroplano mag-andar ka dasig sa runway para sanda makalupad sa kadapawan. Kinanglan ka eroplano ang tuman nga kadasig para makalupad sa hangin. Makalupad lang ang eroplano kung dasigun nanda ang pag-andar. Tama gid ka importante ang runway sa eroplano nga nagatugro kang tuman nga oras para matayuyon ang anang kadasigun kag makalupad.





Lantu ka mga eroplano kung sa diin ang andang distinasyon bangud may piloto. Ang mga piloto ginakontrol ang eroplano paagi sa ginatawag nga cockpit. Tanda ang gakuntak sa erport (ang lugar kung sa diin nagahugpa kag naga ginalupadan ka mga eroplano) paagi sa iksakto kag moderno nga instrumento. Parehas ka mga signal trapiko kag pulis nga nagabulig sa karsadahun, may mga traffic controller man sa kadapawan nga naga ubay sa mga piloto kung san-o kag sa diin pwedi maglupad; kag kung san-o pwede maghugap. Ang eroplano daw bahul nga pispis gid man.&nbsp;

Bukot lang tana kasupat ka pispis, ginabuligan na man kita nga makalupad, pero bukot nga daw pispis! Gusto ni Sarla mangin piloto kag magpalupad man ka eroplano sa pira ka adlaw.





Ang pinakamadasig nga jet aircraft sa kalibutan amo ang Lockheed SR-71Blackbird nga galupad mas madasig pa sa kadasigun ka tunog. Si Sarla Thakral ang pinakuna nga babayi sa India nga nagpalupad ka aircraft. Tana man ang unang babayi nga piloto nga nakaabot 1000ka oras nga pagpalupad.





Lupad kita!

Wiliha ninyo ang inyo mga kaugalingon kaimaw ang imo abyan sa hirikuton ngaja:

1. Buhat kamo ka eroplano gamit ang papel kag lantawun kung sin-o mas tayug ang lupad. Sa papel ayha ukon sa kung pano tana ginbuhat nga gakaapektu sa ana lupad? Panilagi kung ano matabo. May diperensya ayhan kung huyupun mo ang boli ukon dalum ka eroplano bag-o mo palupadun?&nbsp;

2. Fly-Don't fly Game: Nagap ka kaimaw kag magpalupad sa sulod ka kwarto nga wara ginasapding ang sara kag sara.&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Pano nagalupad ang eroplano? (How do Airplanes Fly?). 			 Author: Aditi Sarawagi. 			 Illustrator: Lavanya Karthik.

		 			 Published by , 			https://storyweaver.org.in/stories/4314-how-do-aeroplanes-fly 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: ROGER JR. CANJA





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 12

Page 13

Copyright





Guide


Cover

Start of Story





