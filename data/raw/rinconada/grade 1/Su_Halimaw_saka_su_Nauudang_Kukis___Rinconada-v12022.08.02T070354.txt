Su Halimaw saka su Nauudang Kukis


Triya Dwi P.




Triya Dwi P.





Usad na ramrag, nagbabasa si Ana ku paborito niyang libro. Bigla iyang nakarungog sa ribok.





“ROAAAAAR! Gusto ko sa kukis! Dadarawon ko di sadto tore ko tanganing kaunon ngamin.” “Siisay yan? Tauno ika nagkakaon ka paborito kong kukis?”





Gustong bawion ni Ana su kukis niya, kaya sinundan niya su mga ragrag sadto kwarto. Sadto luog, nadiskubre niya su kakaibang kadlagan!





Sadto natad, nabayad ni Ana su halimaw na nagbabatloy sadto latian. Tuninong niyang pinagsususunod adtong halimaw.





Nagrururulukso si Ana tanganing maka-iwas ku tubig.

Sadto arayo, nababayad niya su halimaw. Nagtukad sadto bukid na puno sa mga puting tanom. Napapalibutan su bukid sa ranow na agko lava.

Kaipuwan ni Ana na makabatloy sadto sadit na tuytoy, tangani na makarapo iya.





Pero namalisyan niya na malumok su mga tanom na bagana pom-pom!

Gusto na niyang pumundo muna saka magpaingalo. Pero, gusto na niyang makuko su mga kukis!





Pero pauno kaya makababatloy si Ana sadto ranow? Pwedeng gibuwon na tungtungan adtong mga pom-pom!





Ku makabatloy si Ana, agko iya nabayad na kweba. Nagtago iya sadto luog, nag-uulat sa tamang oras na makuko niya su mga kukis.





Pinagsisilngan ni Ana su halimaw sadto luog ku kweba. “Uno raw a ginigibo niya?”





Ku naggalin na su halimaw, nagluwas na sadto kweba si Ana.

Sadto itaas ku tore su kukis! Pauno niya adto maaabot?





Naggibo si Ana sa agran gamit su mga bato. Pinnanik iya sadto tore. Kinding ku aabuton na niya su mga kukis...





''RAAAAAAARRRR''





Alop na si Papa Halimaw! “Tawan mo ako sa kukis!”

Tinawan ni Ara sa kukis si Papa niya. “Tauno ta ibinutang mo sadto itaas su kukis, Papa?”





“Tangani na diri ika makakaon sa dakol.” “Oras na sa pamudtuwan!” baoy ni Mama. Ku nagkakaon sira, pig-istorya ni Ana su manungod sadto kakaibang nangyari na diri niya malilingawan. Nagkaon sira ku kukis bilang pandulsi.





Ading libro ginibo gamit a mararom na kathang isip sa pagtabangan ka Litara Foundation,Faculty of arts and Design.Bandung Institute of Technology,ag The Asia Foundation. Gibohan sa pag talubo propesyonal,kaiba sa pag balyu ag pag desinyo ka libro na ginibo ka Litara Foundation

A litara Foundation usad na iribanan na bukong pangkalakalan na di nagrarayo magtalubo a pag-iisip ag mga libro na pang egin sa Indonesia.Para sa pagrugang na impormasyon,umiyan sa :http;//litara.or.id





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Salvacion Magistrado & Franlie Ramos-Corporal, Sheila Loria, Marlene Laya, and Estefanie Delloro, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Myla Nuñez.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Su Halimaw saka su Nauudang Kukis (The Monster and the Missing Cookies). 			 Author: Triya Dwi P.. 			 Illustrator: Triya Dwi P.. 			 Editor: Riama Maslan Sihombing, Eva Y. Nukman, EorG.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Kent Patrick De Lima, Ali Vince Robosa, Jacobito Botor, elvin Amaro





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 18

Page 20

Page 22

Page 25

Page 26

Page 28

Page 31

Page 32

Copyright





Guide


Cover

Start of Story





