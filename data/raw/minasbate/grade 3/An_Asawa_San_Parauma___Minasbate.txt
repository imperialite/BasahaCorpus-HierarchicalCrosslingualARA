An Asawa San Parauma





San una na panahon, igwa sin asawa an para uma





Usad na adlaw habang naga pamudo siya san mansanas sa puno, usad san mga mansanas nahulog sa buho san duta kag dili niya ini kaya kuhaon.





Naglingi-lingi siya sa patalibong san makabulig saiya,





Kag nakakita siya san tamsi na nakatungtong, sa kalapit na puno tapos sabi niya sa tamsi,"Tamsi, Tamsi lusad didi kuhaa sa luho an mansanas kag ihatag saakon.





Pero nagsabat an tamsi, " Tweet, tweet, tweet" na an gusto ipasabot kay "Habo"





Masutil ini na tamsi. Kag sabi san asawa san para uma, " Kasutil sani na tamsi".





Kag nakakita naman siya san misay, kag sabi niya sa misay," Misay, Misay luksua an tamsi para maglusad sa luho tas kuhaon an mansanas para ihatag saakon.





Pero nagsabat an misay," Miaow, miaow," na an gusto ipasabot kay "habo". Masutil ini na miya. Kaya sabi san asawa san parauma, "Pagkasutil sani na misay!"





Kag nakakita naman siya sin ido, kag sabi niya sa ido, "Ido, ido gukoda an misay hasta sa luksoan niya an tamsi para maglusad kag kuhaon an mansanas kag ihatag saakon."





Pero nagsabat an ido, " bow-woow-wow," na an gusto ipasabot kay "habo". Masutil ini na ido.





Kaya sabi san asawa san para uma, "Napagkaayo, pagkasutil sani na ido". Kag nag lingi-lingi siya sa patalibong....





Kag nakakita siya sin putyokan, kag sabi niya, "Putyokan, putyokan, tusoka an ido hasta sa gukodon niya an misay, para an misay luksoan an tamsi, kag an tamsi maglusad sa luho para kuhaon an mansanas kag ihatag saakon."





Pero nagsabat an putyokan, "Bzz, bzz," na an gusto ipasabot kay "habo". Masutil ini putyokan. Kaya sabi san asawa san para uma, "Napagkaayo, pagkasutil sani na putyokan!"





Kag nakakita siya sin parapamuhag, kag sabi niya sa parapamuhag, "parapamuhag, parapamuhag, sabihi an putyokan na tusokan niya an ido, hasta sa gukodan san ido an misay, hasta sa luksohan san misay an tamsi, para an tamsi maglusad sa luho kag kuhaon an mansanas kag ihatag saakon." kag nagsabat an parapamuhag, " habo ako".





Kaya sabi san asawa san para uma, "Napagkaayo! Pagkasutil sani na parapamuhag! Kag nag lingi-lingi manta siya sa patalibong.&nbsp;





Sani na kaorason, nakakita siya sin pisi sa duta. Kag sabi niya, "Pisi, pisi higuti an parapamuhag, hasta sa sabihan niya an putyokan na tusokon an ido, para an ido gukodan an misay hasta an misay luksuon an tamsi, para an tamsi maglusad sa luho para kuhaon an mansanas kag ihatag saakon.





Pero wara manginano an pisi, adto la siya sa duta. Kag sabi san asawa san para uma, "Napagkaayo! Kasutil sani na pisi!" Kag nag lingi lingi siya sa palibot..





Kag nakakita siya sin kalayo. kag sabi niya, "Kalayo, kalayo, sunoga gani an pisi hasta sa higutan niya an para pamuhag, kag an parapamuhag sabihan an putyokan na tusokon an ido, hasta an ido gukodon an misay, kag an misay luksoon an tamsi, para an tamsi maglusad sa luho kag kuhaon an mansanas kag ihatag saakon.





Pero wara magsabat an kalayo. Wara manginano. Diri niya masusunog an pisi. "Napagkaayo!" sabi san asawa san parauma. "Kasutil sani na kalayo!" Kag nag lingi-lingi siya sa patalibong...





Kag nakakita siya sin lam-aw. Kag sabi niya sa lam-aw, " tubig, tubig parunga an kalayo, kay diri niya ginasunog an pisi, kay an pisi diri ginahigutan an parapamuhag, kay an parapamuhag diri ginasabihan an putyokan na tusokon an ido, kay an ido diri ginagukod an misay, kag an misay diri ginalukso an tamsi para maglusad sa luho kag kuhaon an mansanas para ihatag saakon.





Pero wara manginano an tubig. Kaya sabi san asawa san para uma, "Napagkaayo! Pagkasutil sani na lam-aw!" kag nag lingi-lingi sa patalibong an asawa san para uma...





Kag nakakita siya sin baka.





Kag sabi niya sa baka, "baka, baka, suyopa tanan an tubig kay wara niya in parong an kalayo, kay an kalayo diri niya insunog an pisi, kay an pisi diri niya inhigot an parapamuhag, kay an parapamuhag wara niya insabihan an putyokan na tusokon an ido, para an ido gukodan an misay, para an misay luksoon an tamsi, para an tamsi maglusad sa luho kag kuhaon an mansanas para ihatag saakon. Kaso nag sabat la an baka sin, " Moo, moo," na an gusto ipasabot kay "habo". kaya sabi san asawa san para uma "pagkasutil sani na baka"





Kag nag lingi-lingi utro an asawa san para uma, kag nakita niya utro an tamsi. Kay sabi niya sa tamsi, " gusto ko tukaon mo sin maluya la an baka"





Kaya nagsabat an tamsi, "Sige na gani, tukaon ko na an baka, basta ayaw pag handom na malusad ako sa luho kag kuhaon ko an mansanas para saimo. " Sabi san asawa san para uma, " Tuka-a la an baka" Kaya an tamsi na may pagkasutil, tinuka an baka.





Kag an baka nagtuna na pag suyop san tubog, kag an tubig nagtuna man pag parong san kalayo,





Kag an kalayo nagtuna man pag sunog sa pisi, kag an pisi nagtuna man pag higot sa parapamuhag,





Kag an parapamuhag insabihan na an putyokan





Kag an putyokan nagtuna na pagtusok sa ido, kag an ido nagtuna na gukodon an misay,





Kag an misay inluksoan na an tamsi na nag tuka sa baka.





Kag an hangin nagsulod sa luho kag inkuha an mansanas para sa asawa san para uma.





Kag sinda tanan namuhay sin malipayon hasta nala





Text copyright © by The Estate of Idries Shah

Illustrations copyright © by Rose Mary Santiago

First published in 1998

Published in this edition in 2020

ALL RIGHTS RESERVED

Copyright throughout the world

For the complete works of Idries Shah visit:

www.idriesshahfoundation.org





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

		booksforasia.org

		 			To read more books like this and get further information, visit

			www.letsreadasia.org



	 		Original Story

			An Asawa San Parauma (The Farmer's Wife). 			 Author: Idries Shah. 			 Illustrator: Rose Mary Santiago.

		 			 Published by , 			https://hoopoebooks.com/the-farmers-wife/ 			 ©

		 			This work is a modified version of the original story. @The Asia Foundation – Let’s Read, #_published_year_#. Some rights reserved.

		 			Contributing translators: Ronavie Espinosa, Jeremy Desabille





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Page 23

Page 24

Page 25

Page 26

Page 27

Page 28

Page 29

Page 30

Page 31

Page 32

Page 33

Page 34

Copyright





Guide


Cover

Start of Story





