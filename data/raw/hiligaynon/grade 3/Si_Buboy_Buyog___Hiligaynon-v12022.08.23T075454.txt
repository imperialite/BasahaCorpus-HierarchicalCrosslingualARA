Si Buboy Buyog


Ma. Hidelita Galaura




Gil Montinola





Si Buboy kag ang iya pamilya nagapuyo sa isa ka malapad nga hardin nga may nanarisari nga kabulakan. Malipayon sila nga nagapanguha sang dugos sang mga bulak kaupod sang iban pa nga mga buyog.

Mapisan kag mapinalanggaon ang iya ginikanan.

Masinadyahon man si Buboy.





Isa ka adlaw, aga pa nagsugod sa pagtrabaho si Buboy kag ang iya ginikanan.

“Maayong aga, Margarita,” tamyaw ni Buboy.

“Maayong aga man, Buboy. Maayo kay ari na kamo. Nagahulat na ang akon mga bulak sa inyo,” sabat ni Margarita.





Si Sampaguita ang masunod nila nga ginkadtuan. “Maayong aga, Sampaguita,” tamyaw ni Buboy.

“Maayong aga man, Buboy. Insakto gid ang pag-abot ninyo. Kinahanglan na kamo sang mga bulak ko,” malipayon nga sabat ni Sampaguita.





Nawili sang obra ang ginikanan ni Buboy. Wala nila natalupangdan nga amat-amat naglupad palayo si Buboy sa hardin. Luyag niya maglagaw agud tukibon ang mga nagakalatabo kag ang mga talan-awon sa gwa sang hardin.





Sa paglagaw ni Buboy, iya nakita si Tibakla.

“Maayong adlaw, abyan Tibakla,” tamyaw ni Buboy. “Upod ka bala sa akon kay malagaw kita,” hagad ni Buboy.

“Pasensya lang, Buboy,” sabat ni Tibakla. “Tapuson ko anay ang pagtipon sang mga dahon sang hilamon para sa amon panyapon. Karon akigan ako ni Nanay. Sa sunod lang kita malagaw.”





Nagpadayon sa paglupad si Buboy kag sa unhan nakita niya si Tumbaktumbak. “Maayong adlaw, abyan Tumbaktumbak. Upod ka bala sa akon kay malagaw kita.”

“Pasensya lang, Buboy,” sabat ni Tumbaktumbak. “May kadtuan pa kami ni Nanay kag ni Tatay. Manakop kami sang mga sapat-sapat sa pihak nga lugar. Sa sunod lang kita malagaw."





Gilayon naglupad si Buboy. Nasiplatan niya sa unhan si Alibangbang. Ginpalapitan niya ini.

“Maayong hapon, abyan Alibangbang. Upod ka bala sa akon kay malagaw kita.”

“Pasensya lang, Buboy. Masako ako subong sa pagpanipon sang dugos ni Gumamela. Sa sunod lang kita malagaw,” sabat ni Alibangbang. Makita pa ni Buboy ang nagatalapik nga mga muging ukon pollen sa mga tiil ni Alibangbang.





Masadya man gihapon si Buboy sa iya paglagaw bisan nagaisahanon sia.





Nakalikaw sia sa masako nga obra sa kabulakan. Pamatyag niya hilway sia sa tion nga ini.





Nawili sia sa paglupad sing hinali lang nakabunggo sia sa balay sang damang. Gintinguhaan niya nga makahalin, apang tuman kahunit sang lawa nga nagapilit kag nagahawid sa iya. Nakabatyag sia sang kahadlok kag kakulba.

Nagahilibion sia samtang nagasinggit, “Nanay! Tatay! Buligi ninyo ako!” Apang wala sang nakabati nga makabulig sa iya.

Sing hinali lang, nakita ni Buboy ang damang nga nagakamang padulong sa iya nahamtangan. Sa tuman nga kakulba kag kahadlok, ubos-kusog sia nga nanginpadlos sa lawa nga nagahawid sa iya.





Mapalaron si Buboy nga nakapadlos, apang may nabatyagan sia nga sakit. May bali ang iya nga wala nga atubang nga tiil bangud sang iya pagpamwersa.

Bisan nagakuriit sia sa kasakit, gilayon sia nga naglupad palayo sa amo nga lugar. Nalab-ot niya ang hardin kag gilayon nagpadulong sia sa ila balay. Naabtan niya nga nagahulat ang iya nanay kag tatay.





“Buboy, diin ka naghalin?” pamangkot sang iya tatay. “Kinulbaan kami nga hinali ka nadula.”

Ginsugid ni Buboy ang tanan nga hitabo sa iya paglaga.





“Buboy, maayo lang kay wala ka maputos sang lawa sang damang kag mahimo nga panyaga niya,” siling sang iya nanay nga nahaw-asan na sang kakulba.

“Sa sunod, basi indi ka na mapalaron, ambot sa imo,” pagpaandam sang iya Tatay.





Ginpanumdom ni Buboy ang tanan niya nga inagyan.

“Ang paglagaw ko naghatag sang kasadya kag kalingawan sa akon, apang kon kaisa gali mabutang man ako sa katalagman, ilabi na gid kon wala sang pahanugot sang akon ginikanan.”





Gilayon naglupad sia pakadto sa rosal.

“Handa na ako sa akon obra—ang manguha sang mga dugos sang bulak!” malipayon nga sambit ni Buboy.





This book was developed as part of the ABC+: Advancing Basic Education in the Philippines project. ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Micron Rey Fuego, Master Teacher I, ICS, SDO Iloilo City; Juvy Baranda, Principal II, SDO Capiz; Dymphna Leizel Jocson, Public Schools District Supervisor, District IV-C, Jaro; and Lilibeth Larupay, Education Program Supervisor - LRMS, SDO Iloilo.; and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

The workshops and professional development, along with the editing and design of this book, were conducted with the support of Hubon Manunulat, Kasingkasing Press, and Iloilo Museum of Contemporary Art.

If you copy and distribute this work in its entirety, without making changes to content or illustrations, please label the work as follows: “Reproduced on the basis of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create a translation of this work, please use the following label on your work: “Translated from an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

If you create an adaptation of this work, please use the following label on your work: “This is an adaptation of an original work developed under the USAID ABC+: Advancing Basic Education in the Philippines project and licensed under the Creative Commons Attribution-NonCommercial 4. 0 International License.”

For full terms of use and attribution, http://creativecommons.org/licenses/by-

nc/4. 0/





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Si Buboy Buyog. 			 Author: Ma. Hidelita Galaura. 			 Illustrator: Gil Montinola. 			 			 Contributor: USAID's ABC+: Advancing Basic Education in the Philippines.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2022. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Copyright





Guide


Cover

Start of Story





