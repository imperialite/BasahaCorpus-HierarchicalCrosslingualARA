An Tugtugan na Palabas





Usad na adlaw, Myentras nagalakat si Gansa sa dalanon para makipagkita sa iya mga amigo kag amiga, nakita niya an nakapaskil kag nagkainteres siya. An mga hayop sa kadlagan nagahanap san grupo na magapalabas san sayaw kag kanta para sa pyesta sa masunod na semana!





Naisip ni Gansa sinda Paka, Oso, kag Kuneho kun gusto ninda mag-entra! Tanan sinda maaram magtugtog san instrumento. SI Gansa man an magasayaw.





Una, ginkadto ni Gansa si Kuneho kag si Paka kag ginhunga kun gusto ninda mag-upod sa iya. Gusto ninda! Kag ginhunga ni Gansa si Oso kun gusto man niya magtugtog. Nagtugot man si Oso.





Nagtiripon an mag-aramigo halapit sa dako na puno para mag-ensayo.





Ginpukpok ni Kuneho an galunan gamit an iya kamot, pang-pang!

Gintapik ni Paka san kahoy an lata, pong-pong!

Ginbagting ni Oso an mga tasa gamit an kutsara, ting-ting!





Nagturutalibod si Gansa kag nagsabay sa tugtog.





Tapos, nagbiglaan an tanan, tumalbo an kahoy na hali sa kamot ni Paka. Tinamaan sa ulo si Gansa. BONK!





Bag-o pa man makapangayo san pasensya si Paka, naurit na si Gansa. &quot;Kun dili ka man lang makatugtog san maayo, maghali ka na lang!&quot; siyak niya.





Ginporbaran ninda Oso kag Kuneho na kumbinsihon si Paka na dili maghali.

&quot;Dili kami makatugtog kun wara ka!&quot; sabi ninda.

Pero mamundo na naglukso si Paka pahali.





Ginlihog ni Gansa sinda Oso kag Kuneho na magtugtog utro.

Pero kun wara an ritmo na ginahimo ni Paka, dili siya nakasunod sa tugtog kag natumba.





Pagkatapos matumba san makapira ka beses, naurit man si Gansa kan Oso kag kan Kuneho. Kaya an duwa na musikero ginbayaan si Gansa kag nag-uli. Nabilin si Gansa na siya lang na usad san pira ka oras kag nag-isip kun nano an nangayari.





Sa urhi, naisip ni Gansa na dapat siya mangayo san pasensya kan Paka. Nagkadto siya sa balay ni Paka pero nahadlok siya magtuktok kag magsabi na maglabas.





Nag-abot sinda Oso kag Kuneho kag nagbuluntad na sinda an makatok para kan Gansa. Tok-Tok!

Maluwas kaya si Paka? Gin-abrehan ni Paka an iya pwertahan. Nabiglaan siya san makita si Gansa.





Gintunol ni Gansa an kahoy kag lata kan Paka. Sabi niya, &quot;Pagpasensyaha ako, Paka. Kun pwede magbalik ka na sa pagtugtog kaupod namon. Dili maaayos an amon palabas kon wara ka!&quot;





Nag-abot an adlaw san piyesta. Ginakulbaan si Paka.

Pan-o ko mabuhian niya an kahoy kag may masakitan?

Ginkalma siya ni Gansa. Ginpadumdom sa iya kon sing-ano siya katibay na musikero.

Ginpromisa sa iya ni Gansa na dili sya mauurit kon sa iya man makatama an gangat.





Nagtuna na an piyesta. Malipay an kada usad sa masadya na musika kag sarayaw!

Dili makahulat an mag-aramigo na magtugtog.





Suportado san SMART





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			កូនក្ងានចង់សម្តែងរាំ (The Music Show), Author: Hong Vannsothy. Illustrator: Lom Phireak.

Published by , https://www.letsreadasia.org © . Released under CC-BY-NC-4.0.

This work is a modified version of the original story. © The Asia Foundation, 2021. Some rights reserved. Released under CC-BY-NC-4.0.

For full terms of use and attribution, http://creativecommons.org/licenses/by-nc/4.0/

Contributing translators: Enrique Villasis, marlin ocsing, Dahlia Cristobal, and REAN MIJARES





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Copyright





Guide


Cover

Start of Story





