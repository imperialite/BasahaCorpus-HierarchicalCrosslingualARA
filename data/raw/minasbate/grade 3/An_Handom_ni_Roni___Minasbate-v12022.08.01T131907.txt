An Handom ni Roni


Meryl Garcia




Fahad Faizal





BLAG, BLAG, BLAG!

Nakamata si Roni sa makusog na tunog hali sa luwas kaya naglantaw sya sa bintana. Igwa san mga lalaki na nagabuho kag nagapukpok apiki sa inda balay. Sa higad ninda, igwa san mga madakmol na kable san kuryente kag mga poste na kahoy. Ginaisip ni Roni kun matindog sinda san bag-o na balay sa kadlagan.





Nakita ni Roni an iya iloy na nagaplantsa san iya uniform.

“Ma, sin-o po an mga lalaki na nagatrabaho sa luwas san aton balay?” hunga ni Roni. “Sige la kay maaraman mo man ina gihapon. Pamahaw na anay myentras dili pa nagatugnaw an imo pagkaon,” an sabat san iya iloy na nakahiyom.





Pakatapos magpamahaw, nagliwan na si Roni san iya uniform.

“Makadto na ako, Ma.” Nagdali-dali si Roni pakadto sa tanuman san kape kun diin nagaistar an iya amiga na si Rina. Nakita nya ini na sige an kaway-kaway sa iya. “Karera kita!” sabi ni Rina. Kag nagpagukod na sinda pakadto sa eskwelahan.





Ginsubay ninda na duha an tanuman san kape. Nagtalibod sinda sa dako na puno san mangga. Nagtabok sinda sa suba hasta na nakaabot sinda sa dalan pakadto sa inda eskwelahan.





Nababatian ni Roni an kanta ni Rina myentras nagalakat sinda pakadto sa inda klase. Kanta ini sa iya paborito na palabas na karton sa tv.

“An bata sa palabas igwa san antipara na may madyik na amo an ginagamit nya sa pag-ato sa iya mga kalaban,” an sabi nya. Ginaisip ni Roni kun san-o kaya sinda magakaigwa san tv sa inda balay.





TRINGGGG! An tunog san bagtingan san eskwelahan. Nagdali-dali sinda Roni kag Rina pakadto sa ingkudan na apiki sa bentilador. Kaayo-ayo gayud san huyop san hangin. Ginaisip ni Roni na nagaturog sya sa tungod san bentilador sa inda balay. Kapresko maski tag-init.





Oras san reses kaya nagkanam sa luwas si Roni kag si Rina. Grabe an init san panahon kaya ginpaha dayon sinda. Nagkadto sinda sa tindahan ni Tay Tomas para magbakal san palamig. Brrr! Maturutugnaw an baso kag nagapilit sa kamot ni Roni. “Kun igwa kunta kami san ref sa balay, sugad man sani kanamit an palamig ni Mama,” an naisip ni Roni.





Damo san hunga sa isip ni Roni kaya ginhanap nya an iya titser na si Mam Susie. “Mam, nano po kay igwa san ref sa tindahan ni Tay Tomas tapos sa balay namon wara? Nano kay didi sa eskwelahan may bentilador kag sa kwarto namon wara? Nano kay sa balay ninda Rina may tv kag sa amon wara? Nano kay sugad po sana, Mam?” hunga ni Roni.





”Diin kamo nagaistar?”an hunga ni Mam Susie. “Sa kadlagan po, Mam. Apiki po kami sa may tanuman san kape.” “Aw amo? An ilaw, bentilador, ref kag tv nagakinahanglan san kuryente. Siguro wara san linya san kuryente sa iyo balay.” “Kay nano man po?” hunga ni Roni. Nagsabat si Mam Susie, “an koneksyon san kuryente nagakinahanglan san mga madakmol na kable para makaabot sa mga balay. Adto gali kamo nagaistar sa kadlagan kaya pa man dili nakaabot sa iyo balay an kuryente.”





Pakatapos san klase, nagpagukod naman an magkaklase pakadto sa balay ninda Rina. Nagatunod na an adlaw. Ginpailaw ni Rina an bombilya. “Maadal na ako,” sabi nya. “Nagadulom na. Mauli na ako. Buligan mo ako makau-

li dayon. Kinahanglan ko pa pailawan an gasera,” sabi ni Roni na naghangos san hidarom.





Sa luwas san inda balay, nakita ni Roni an iya ama na may kaistoryahan na mga lalaki. Sinda idto’n nagatrabaho kagaina na aga. “Nano’n nangyari Papa?” hunga ni Roni.





An tanan naglingi kag nagtawa kan Roni. Gintukdo san iya iloy an pindutan sa dingding. Ginpindot ni Roni an switch kag nagpawa an patalibod. Hala! Nagpawa an entiro balay! Nagparalakpakan an tanan. “Dili ako makatuod!” sabi ni Roni. “Sa wakas may kuryente na sa amon balay!”





Makaadal na si Roni na igwa’n ilaw, makakaturog na na may bentilador, makainom na san palamig, kag sa wakas makakita na san palabas sa tv parte sa bida na may antipara na may madyik!





Aram Nyo Ba?

An kuryente kay pwede na mahimo sa manlain-lain na pamaagi. Sa lugar san India, an una na hinalian sani amo sa baga san uring. Pwede man kita makakuha san kuryente hali sa tubig, hangin kag sirak san adlaw. San 1905,ano na syudad sa India na nagkaigwa san kuryente amo an Bangalore.

Igwa pa man san mga lugar sa India na wara pa san kuryente. An syudad san Bihar an may pinakadamo san balay na wara pa san kuryente. Uttar, Pradesh, Jharkhand kag san Odisha kay pira lasa mga syudad na kun diin damo pa san tawo na napamuhay na wara san kuryente.





Bigla na Eksamen!

1. Minsan makakita ka san bigla na pisok san kuryente sa kalangitan. Nano an tawag sadto?

2. Gusto ni Roni na magkakuryente para mapaandar an tv, ref, ilaw kag bentilador. Maghatag san tulo na bagay na ginagamitan san kuryente.

3. Ini na isda nagalabas san kuryente sa iya lawas para makadakop san pagkaon kag sagang sa mga peligro. Kilala mo ba ini?

4. San tuig 2017,an siyudad sa timog India amo an sa entiro na bansa na nagkaigwa san kuryente





Sabat:

1. Kidlat

2. Plantsa, kompyuter, selpon, geyser, etc.

3. Palos

4. Kerala





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Junee L. Abetria, Fatima B. Refamonte, and Jane Abejuela, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Louwelyn Chiang.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Handom ni Roni (Unni's Wish). 			 Author: Meryl Garcia. 			 Illustrator: Fahad Faizal.

		 			 Published by Pratham Books, 			https://storyweaver.org.in/stories/26576-unni-s-wish 			 © Pratham Books. 			Released under CC-BY-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-4.0.



		 			For full terms of use and attribution, http://creativecommons.org/licenses/by/4.0/

		 			Contributing translators: Enrique Villasis, Bernardine Sotto, charina lim, JOSEPH CHRISTIAN RODRIGUEZ





Table of Contents


Page 1

Page 2

Page 3

Page 4

Page 5

Page 19

Page 22

Page 25

Page 28

Page 31

Page 34

Page 37

Page 40

Page 43

Page 46

Page 49

Page 50

Copyright





Guide


Cover

Start of Story





