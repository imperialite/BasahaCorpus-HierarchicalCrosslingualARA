Luyag ni Nin Mag-ilis





Kadya ang una nga adlaw ni Nin sa pag-eskuwela. Pero indi tana kamaan mag ilis.





Nagdalagan tana kay nanay na agud magpabulig.





"Nay, sarang mo ako buligan magsuksok kang akun uniporme?" pamangkot ni Nin.

"Nagahimus pa ako kang aton bahaw. Buligan ta ikaw kun matapos ko run diya." kuon ni Nanay.





Nagguwa si Nin agud magsagap kang iban mga makabulig kana.





"Tay, sarang mo ako buligan magsuksok kang akun uniporme?" pamangkot ni Nin.

"Nagapamubod pa ako kang mga pato. Buligan ta ikaw kun matapos ko run diya." kuon ni Tatay.





"Lolo, sarang mo ako buligan magsuksok kang akun uniporme?" pamangkot ni Nin.

"Malawig pa ako kang baka. Buligan ta ikaw kun matapos ko run diya," kuon ni Lolo.





"Lola, sarang mo ako buligan magsuksok kang akun uniporme?" pamangkot ni Nin.

"Nagapanilhig pa ako kang ugsaran. Buligan ta ikaw kun matapos ko run diya," kuon ni Lola.





"Manong Lah, sarang mo ako buligan magsuksok kang akun uniporme?" pamangkot ni Nin.

"Masag-ub pa ako sa awang. Buligan ta ikaw kun matapos ko run diya," kuon ni Manong Lah.





Wara ti may makabulig kanakun, masubu nga pagpamensar ni Nin.





Masaku sanda tanan!





Gani, nagmato-mato lamang si Nin suksok kang anang uniporme. Baliskad ang ana panuksok.





Dason, ginsoksok na ang ana sapatos.





Ginturuk ni Nin ang ana kaugalingon sa espeho. Aysus! Sala ang ana panuksok!





Kang nakita tana kang ana pamilya, nagkinadlaw tanda.

"Buligan ta ikaw," kuon ni Nanay.

"Mabulig man kami!" kuon ni Manong Lah kag ni Tatay.





Handa run si Nin magtuon. Kabay pa magmayad ang una mo nga adlaw sa eskwelahan, Nin!





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Luyag ni Nin Mag-ilis (Nin Wants to Get Dressed). 			 Author: Bounhome Khensonema. 			 Illustrator: Aphisith Souphavongtay.

		 			 Published by , 			https://storyweaver.org.in/stories/34929-nin-hian-nungkheuong 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: JUNE REY DULLETE

		 			Signer: Sobita Paudel





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Copyright





Guide


Cover

Start of Story





