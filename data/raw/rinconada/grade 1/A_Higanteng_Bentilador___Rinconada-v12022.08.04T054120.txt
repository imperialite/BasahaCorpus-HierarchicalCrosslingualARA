A Higanteng Bentilador


Iem Tithseiha




Iem Tithseiha, Chan Pisey, and Pisey Chan





Si Sally diri namumuya nguwan, agko iya tulong rason:

Una, si Sally abo sa mainit na panawon. Nguwan malang init sa igo.





Ikarwa, si Sally gustong magkaon sa mangga, kindi su mangga lang langkaw.





Ikatlo, si Sally gustong makingayamon ku ngod niyang si Tok, kindi abo ni Tok. “Diri ako makangangayamon nguwan, Sally.” sabi ni Tok.

“Abo kong magunos adi bok ko.” Naungot si Sally ki Tok.





Nag-angos sa ararom si Sally saka innula sadto arani ku sadit na

bentilador. Luway ading nag-iwag saka nagtunog.





Sadto salog agko ruler. Pinurot adto ni Sally saka ibinutang sa atubangan ku bentilador tanganing suklon. Su bentilador agko sukol na darwang ruler. “Hmm,” sabi ni Sally, saka nagpuon na mag-imahinar.





Nag-isip iya, “kin a bentilador darwang ruler a na angin, makagibo raw sa mas

dakol na angin a mas dakulong bentilador?”





“Kin a bentilador malakadakulo, magkaagko raw adi dakol na angin arog

ku sadto arani ka salog?” Pig-imahinar ni Sally kin gaumno adto kamuya.





Imahinar ni Sally, “pauno man kin arog ka baloy kadakulo su bentilador?”

Dinara niya su ruler sadto luwas saka sinukol su baloy puon sa atubangan

anggan talikukuran, sa gilid saka sadto luyong gilid.





“Kin a bentilador arog kadto kadakulo, gaumno raw kakusog a angin kan?” Nagtawa si Sally.

Makalalayog su mga mangga! Su ayam niyang si Bob ilalayog man sa angin! Pati su bok ni Tok magugunos anggan sa magin bagana salagan sa bayong.





“Sally!” baoy ni Tok na galin sadto baloy.

“Agko ako mangga na kakaunon ta!” Abang nagkakaon sira Sally saka Tok,

pig-istoryan ni Sally si Tok manungod ku ruler saka bentilador.





Pinurot ni Tok su ruler saka nag-isip-isip.

“Pauno kin a bentilador arog ka usad na milyon kadakulo?” unga ni Tok.





“Wow!” sabi ni Sally. “Kin a bentilador dakulo arog ka

kinaban, pag pinaandar, ngamin makalalayog. Mga pinggan,masitera, lamesa, ulaan, bag, baloy, mga istruktura, saka maski mga puon sa mangga ilalayog.”





Abang palunod na su aldow, si Tok saka si Sally nag-ula kaabay ku bentilador,

nakatawa mantang nagkakaon sa mangga.





Sabi ni Sally, “Baka usad na aldow, makagibo kita sa higanteng bentilador, Tok.”

“Ika miggibo sa bentilador. Ako man migkaon ka mangga pag nag-ulog,” sabi man ni Tok.





This book was adapted as part of the ABC+: Advancing Basic Education in the Philippines project. ABC+ is a Partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Salvacion Magistrado, Franlie Ramos-Corporal, Ma. Elizabeth Lagatic, Amie Bolalin, and Joanne Gariplan, Franlie Ramos-Corporal and Salvacion Magistrado, and was approved for publishing by the Department of Education Region

V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Ma. Christina Baliza.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			A Higanteng Bentilador (The Giant Fan). 			 Author: Iem Tithseiha. 			 Illustrator: Iem Tithseiha, Chan Pisey, Pisey Chan.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Rica Mae V. Llaga, Reynald Ocampo





Table of Contents


Page 1

Page 2

Page 3

Page 4

Page 5

Page 17

Page 20

Page 23

Page 26

Page 29

Page 32

Page 35

Page 40

Page 41

Page 44

Page 47

Copyright





Guide


Cover

Start of Story





