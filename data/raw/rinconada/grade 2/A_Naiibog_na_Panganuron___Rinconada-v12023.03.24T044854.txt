A Naiibog na Panganuron


Anthony B. Diaz


Vann Samrach




Chea Sereyroth





Pag-raramrag, nagtatao si Aldow sa bulawan na liwanag sa interong kinaban.

Hinahangaan ka mga tawo a kanyang maimbong na kagayonan.





Naiibog si Panganuron ta iniisip ka mga tawo na mas importante si Aldow kesa kanya.

"Buko man ikang maganting," sabi ni Panganuron”Pirmi sana man arog kan a porma mo.

Lang sawa ka pigsusunod mong aagyan mantang tinatawan mong init ag liwanag a kinaban. Mantang ako, pwede akong mag-agi sa dawa unong direksiyon saka magbago sa uno man na porma na maisip mo."

Di basang naapektowan si Aldow ku mga sinabi ni Panganuron. Nagparapadagos sana iyang magliwanag.





Diri nag-uban, nagpuon nang mamara a kinaban ta matindi a init ni Aldow.

“Sobra man na init adi, ay!” reklamo ni Panganuron.

“Sigurado magugustuwan ka mga tawo a uran nguwan. Amo na adi a tsansa

ko.”





Tulos nabawasan su liwanag ni Aldow sakanaging malumlomsu langit. Ngamin

nagngalas ka nangyayari.





Nagluyap si Panganuron sa kalangitan tanganing matawban a liwanag ni Aldow.

“Uda na nguwan a maimbong mong liwanag Aldow!” maranog na kagrat ni

Panganuron.

“Tama an”, sabi ni Aldow. “Natatabangan mo na magin maginnawa a pagmati. Salamat kanimo!”





Mas lalo ading ikinaungot ni Panganuron. Mas lalo iyang nag-ib-og saka abo na niyang maggalin! Tulong aldow, tulong gab-i tinakluban niya a kalangitan.

Nakiusip si Aldow ki Panganuron na pabayaan iyang magliwanag.

“Nakikimairak tabi ako kanimo. Kadakol na buway a madadanyaran kin diri mo ako tutugutan na magtao sa init nguwan.”





Diri nag-irungog si Panganuron.

Tinipon pa su iba pang Panganuron tanganing magpabulos sa uran sa kinaban.





Ku una, namuya su mga tawo ku uran.





Mas nagin maablada si Panganuron. Nakuko na niya su atensyon ku mga tawo. Naisip niya na mas uumawon iya ka mga tawo kin mas dakol a uran. Kaya, mas pinakusog pa niya a uran na nagkawsa sa

pagbaha sa ngamin na lugar.





Diri na nagibong umawon ka mga tawo si Panganuron. Binabaha na a baloy

nira. Nakatatakot na sira.





Naubusan man nanggad sa tubig si Panganuron. Nag-impis iya. Natawan na si

Aldow sa pagkakataon na makatan-aw.





Mantang a init ni Aldow nakaabot sa karagaan, nagsungaw pataas sa langit su

tubig na diri naigop ku raga. Kaya, nauda su baha.





"Nabayad mo na, pareyas kita kaipuwan ka kinaban," sabi ni Aldow ki Panganuron. "Kin uda ika, matitigang saka mamamara a raga. Kin uda man ako, diri makababalik a tubig sa langit tanganing magin uran.

Kaiba kita sa usad na siklo. Paryo kitang importante."





"Naiintindiyan ko na nguwan," simbag ni Panganuron. "A uran ko, galin sa tubig na nagtaas galin sa kinaban, sa paagi ka pag-alisngaw. Diri adi mingyari kin uda a init mo. Mabalos, Aldow."

Namuya si Aldow ku mga sinabi ni Panganuron.





Nguwan, nagtitinabangan sira sa pagdara sa init, liwanag, uran saka buway sa kinaban.





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Belen Pili, Riema Yocampo, Eda Dato, Edna Blazado, Karen Bobis, and Jane Tabarangao, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Joanalyn Sarmiento.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			A Naiibog na Panganuron (The Jealous Cloud). 			 Author: Anthony B. Diaz, Vann Samrach. 			 Illustrator: Chea Sereyroth. 			 Editor: Nguon Sivngim.

		 			 Published by The Asia Foundation - Let's Read, 			https://www.letsreadasia.org/ 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: JOHN REYNOLD BRIOSO, Reynald Ocampo





Table of Contents


Page 1

Page 2

Page 3

Page 4

Page 5

Page 19

Page 21

Page 25

Page 27

Page 31

Page 34

Page 37

Page 39

Page 42

Page 46

Page 49

Page 52

Page 53

Copyright





Guide


Cover

Start of Story





