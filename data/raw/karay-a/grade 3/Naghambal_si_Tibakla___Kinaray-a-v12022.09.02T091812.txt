Naghambal si Tibakla


Kong Sok Keng




Hin Koemyean





Sanday Tibakla, Pangka, kag Sirumsirum nanamian magdalagan kag magsipal sa wayang adlaw-adlaw.





Sangka adlaw, naglain ang pamatyag kang mga abyan ni Tibakla, amo nga sa balay lang sanda. Wara lang dya ginsapak ni Tibakla. Nagdalagan tana paguwa kag nagpadayon sa pagsipal.





Ugaring kang masunod nga adlaw, wara gihapon ang mga abyan ni Tibakla sa wayang. Ginsagap na dya sa palibot pero wara na makita. Nagdesisyon si Tibakla nga maglupad na lang pauli nga nagaisarahanun.





Nakita na sa ana paglupad si Sirumsirum nga nagapang-isprey kang kemikal sa mga karan-un nga tanum. May mga basiyo kang kemikal nga nagarulutaw run sa tambi nga suba.





Naminsar si Tibakla nga magpundo para bugnuhon ang abyan. Ugaring naglain ana buut kay Sirumsirum sa wara na pag-imaw kana para magsipal. Gani nagpadayon lamang tana sa paglupad.





Nagligad ang mga inadlaw, gin-agtunan ni Sirumsirum si Tibakla.

"Sa diin timo nagaagto man?" pamangkot ni Tibakla.

"Wanhaw wara ikaw run nagaagto sa wayang para magsipal?"

"Ano hay nagsakit ang busong kag ulo ko. Daw indi ako makapanaw," reklamo ni Sirumsirum.





Nagkabalaka si Tibakla sa ana nga abyan. “Basi nakakaun ikaw kang pagkaun nga may hilo. Dali maagto kita sa doktor.”

Ginbuligan ni Tibakla ang ana nga abyan. Pero pag-abot nanda sa suba, maluya kag nabudlayan si Sirumsirum maglupad patabok.





“Tabang! Mahulog ako sa tubig!” singgit ni Sirumsirum.





Amat-amat nga mabuy-an ni Sirumsirum ang lipak. “Indi run ako makapabuhay pangyaput!”

“Indi pagbuy-i!” singgit ni Tibakla. “May dyan sa tubig nga makagat kanimo.”





Kang hinali nabari ang lipak! Nahulog sa tubig si Tibakla kag si Sirumsirum. Gulpi lang naglukso ang bahul-bahul nga pangka nga handa maglamun kananda.





Ensakto gid nga nagsinggit si Tibakla. “Indi, Pangka! Kami dya nga imo mga abyan.”

Naglangoy si Tibakla kag si Sirumsirum paagto sa rapit nga dahon.





“Ay, wara ko kamo makilala,” hambal ni Pangka. “Daw indi abi gawa ako makakita. Nagaano kamo rugya?”

“Maagto kami sa doktor, nagamasakit abi si Sirumsirum,” sabat ni Tibakla.





“Mayad siguro matawas lamang ako,” hambal ni Pangka.

“Nagalibug ang ulo ko parti sa akun mata kag sa akun panit nga nagaharabal.”





Naman-an run ni Tibakla kun ano ang nagakaratabo. Nagdesisyon tana nga maghambal sa kadya nga tiyempo.

“Sirumsirum, sa pamatyag ko ang mga kemikal nga gin-isprey mo sa imo mga tanum indi gid manami. Kag ang mga basiyo nga ginapilak sa tubig nakaapekto sa mata kag panit ni Pangka.” Naghinulsol si Sirumsirum sa ana nga ginhimo.

“Okay lang, Sirumsirum,” hambal ni Pangka nga nagayuhum. “Himuon run natun ang ensakto umpisa kadya. Pero maagto kita anay sa doktor para magmayad ang atun pamatyag.”





Plano ni Sirumsirum, pag-ayad na, panghaw-asun na ang mga basiyo kag basura sa tubig. May naman-an tana nga bag-o nga paagi sa pagpanguma nga wara ginagamitan ka makaharalit nga kemikal.





Mga dugang nga impormasyon sa kadunaan

Ang Conservation International (CI) sangka programa para sa mga lokal nga komunidad kag eskuwelahan marapit sa Pursat River kag Tonle Sap Lake, para mapasanyug ang kamasnaan sa mga isyu sa kadunaan. Ang CI nagatugro kang impormasyon bahin sa pagdumara sa basura, paggamit kang pestesidyo, pangamlig sa kailahasan, kag edukasyon sa kadunaan para matun-an kang tanan nga amligan, kag gamitun kang husto ang mga importante nga bugay kang tubig.

Para sa dugang nga impormasyon, bisitahun ang:

https://www.conservation.org/projects/Pages/tole-saplake- conserving-cambodia-fish-factory-mekong.aspx

Ang dugang nga impormasyon sa kadunaan gintugro kang Conservation International sa pagpakigbuylog kang The Asia Foundation.





Maalwan nga ginsuportahan sang SMART.





This book was adapted as part of the ABC+: Advancing Basic Education in the Philippines project.

ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, Celestino S. Dalumpines IV, EPS-Filipino, and Schubert Anthony C. Sialongo, EPS-LRMS, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

This book was also evaluated by Leticia Arevalo, Phoenix Allanah Zandria Tordesillas and Bernadette Ordinario, and field tested by Grace Bangoy.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Naghambal si Tibakla (Grasshopper Speaks Up). 			 Author: Kong Sok Keng. 			 Illustrator: Hin Koemyean. 			 Editor: Butt Sophal.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: rpdo Research, Linda Lee





Table of Contents


Page 1

Page 2

Page 2

Page 3

Page 4

Page 5

Page 6

Page 6

Page 20

Page 23

Page 26

Page 29

Page 32

Page 35

Page 38

Page 41

Page 44

Page 47

Page 50

Page 53

Page 54

Copyright





Guide


Cover

Start of Story





