Konsiyerto sa Kwarisma


Erna Fitrini


Lia Loeferns




Hardanti Putri and Hutami Dwijayanti





Mainit an panahon yana, pero mapresko an hangin sa hardin san mga gangis.

Adi na an tag-init.

Oras na para sa mga gangis na maghimo san malipay na konsyerto para sa pagatuna san kwarisma.

Kinahanglan na siguraduhon ni Pangpung, an lider san koro, na maging maayo an tanan.

Dapat perpekto ini na konsyerto kag kinahanglan magtuna sa tama na oras.





"Ginatawagan an tanan na mga lalaking gangis! Magkakaigwa kina san praktis yana na hapon. Magkadto kamo tanan!"

Siyak ni Pangpung myentras nagalupad siya patalibod.

"Dumdumon niyo ini! Dili magkanta san todo-todo sa praktis!"





Nagtuna na an inda una na ensayo.

"Psstt! Hinayan mo man tabi an boses mo! Praktis pa lang ini, dili pa an konsyerto!" Siyak ni Pangpung.





San sumunod na adlaw, madampog an kalangitan.

Nagduha-duha si Pangpung kun ipapadayon an praktis sadto na hapon.

Ah, basi mawara man ina na dampog taod-taod, naisip niya.





Sadto na hapon, ginpadayon san mga gangis an inda praktis.

Pero, taod-taod... bigla na lang umuran.





Pinalid san makusog na hangin si Pangpung kag san iya mga amigo.

'' Maghanap an tanan san masirungan! Maghawid san maayo!'' siyak ni Pangpung san makusog.

Nginarat an mga gangis. Makangangarat na yana an panahon!





Kinabwasan, maayo na an panahon kaya ginpadayon an pagpraktis san mga gangis.

Sa gihapon nagpadumdom si Pangpung sa iya mga amigo.

''Kinahanglan maipalabas naton an konsyerto sa tama na oras.''





''Dili nyo pagkusugan . Praktis pa lang ini!''

Dili pa kwarisma. Wara pa san damo na dahon na nagahurulog hali sa mga puno.''

''Dili nyo pagkusugan! Dili pa nagapamurak an puno san kayo.''

Oh, dili nakakapoy na magpadumdom si Pangpung sa iya mga amigo.





An iba sa mga gangis nakabatyag na sobra magmando si Pangpung kag bagan habo na sinda mag-intra sa konsyerto.

Okey lang, naisip ni Pangpung.

Pwede pa man niya giyahan an iba nya na mga amigo.





Sadto na adlaw, nakita ni Pangpung na an mga dahon san puno nagtuna na paghurulog.

''Oh, wow... apiki na gayod an kwarisma.





Yana, maski an mga burak san puno san kayo nagtuna na magburuskad.

"Ah! Adi na gayod an kwarisma. Adi na gayod!" Sabi ni Pangpung sa iya mga amigo.

Kinahanglan na ninda ayuson an konsyerto para sa masadya na pag-abot san kwarisma...

Dapat magin perpekto ini na konsyerto, kay pagkatapos san konsyerto, plano san tanan na gangis na magsarayaw san sarabay sa stage.





San aga, nagkirita an mga gangis para sa urhi ninda na praktis.

Nag-praktis sinda san maayo kag nagkanta sinda san maguruganda na kanta.

Buwas na hapon, an konsiyerto sa kwarisma kay matuna sa tama na oras.





Nahimo na an entablado para sa konsyerto.

Ginbaton san tanan na insekto an pag-imbitar sa konsiyerto.

Perpekto na an tanan.

Sugad, oras na san pag-turog ni Pangpung kay buwas na an konsyerto.





Nag-abot na an adlaw na ginahulat san tanan.

Malinis an kalangitan kag mainit an panahon. Tanan na insekto sa manlain-lain na parte san hardin nag-arabot.

Naga-iristoryahan sinda manungod sa konsyerto na pagahimuon.





Oras na para kan Pangpung na tunaan an konsyerto.

Sa wakas, nagatuna na an konsyerto para sa kwarisma.

An matahom na boses san mga gangis nababatian sa tanan na higad san garden.

Screech, screech, screech...!

Screech, screech, screech...!





Pero taod-taod bigla na lang.....may tubig na nagtag-do sa mga gangis.

Nano an himuon naton?





''Nano kay nag-uran?'' Siyak ni Pangpung.

Naghinay na naghinay an boses san mga gangis myentras nagakanta.

An mga nagameron, nagkada iya hanap san masirungan.





Pero ginpadayon gihapon ni Pangpung an konsiyerto.

"Hoy, an uran kay dili na masyado makusog!" Pagpapakusog niya sa boot san mga amigo.

'Magsarig lang kita!'' Padayon na gingiyahan ni Pangpung an mga amigo, ginhimo niya an trabaho san usad na maayo na lider.





An mga gangis padayon na nagkaranta san matahom na musika.

Taod-taod nag-udong an pagtag-do san uran kag naglabas an matahom na sirak san adlaw.

Nagtapos an konsyerto sa isad na napakatahom na sarayaw para sa tanan.





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Dinnah A. Bañares, Glenne M. Rivera, and Fatima Grace S. Llavore, and was approved for publishing by the Department of Education Region V - Bicol Learning Resource Management Section (LRMS) of the Curriculum and

Learning Management Division (CLMD). The book was field tested by Gloria Hapa.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Konsiyerto sa Kwarisma (The Dry Season Concert). 			 Author: Erna Fitrini, Lia Loeferns. 			 Illustrator: Hardanti Putri, Hutami Dwijayanti. 			 Editor: Irawati Subrata.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Enrique Villasis, ZENAIDA SOLER, zeppora mae olayvar





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 22

Page 24

Page 26

Page 28

Page 30

Page 32

Page 34

Page 36

Page 38

Page 40

Copyright





Guide


Cover

Start of Story





