San Nag-abot an Baha


Witaru Emi




Poppy Rahayu





Kada gab-i bag-o magturog, ginabasahan ni Ate Lita san libro si Lisa.





Myentras nagapamati, nabatyagan ni Lisa na may nagdikit sa iya tiil. Tubig! Pero diin man ini hali?





“Baha!”siyak ni Ate Lita myentras nagadali na isalbar an iya mga libro. “Lisa, kadi kag buligi ako!” An tubig ada na, sige’n hataas kag hataas san tubig. Nahadlok si Lisa.





Dili aram ni Lisa kun nano an iya himuon. Basta gusto lang nya sa ligtas

kag mara na lugar. Lukso! “Didi la ako!” Hulat, nano ina na nagahiwag?





Salabay! Nagtuna pagsiklo si Lisa. Naganamas an iya kahadlok, nagasuso man an iya siklo. Hala, ginasundan sya san mga salabay! “Bulig! habo ko na masalabay,”siyak ni Lisa.





Dili Lisa! Dili ina sinda salabay,” an sabi ni Ate Lita. Nano ina na tunog?Igwa naman san paabot.





Mga kasag!Gintaas ninda an inda mga sipit kan Lisa. Dili na ini ligtas na lugar. Kinahanglan ni Lisa maghanap naman san iba na lugar. “Ate Lita, bulig! Gusto ako sipiton san mga kasag. Hadlok ako.”





Hik! Hik! “Dili, Lisa. Dili ina kasag,”ginapakalma ni Ate Lita si Lisa.

“Kimpit lang ina.”





Nagruluwas an mga gaway pakadto sa iya. Tama si Lisa, nasa peligro sya. “Ate Lita, igwa san kugita na gusto ako kuhaon,”siyak ni Lisa.





Hik...! Hik...! “Dili, Lisa. Dili ina kugita,”hiyom ni Ate Lita. “Panglampaso la ina.”

Karuskos! Karuskos! “Adto! Adto! Nakit-an ni Lisa an palikpik san pating. Napagkadako sani.





“Kun dako an palikpik, dako man an pating kag an ngipon... whoaaa! Bulig!

habo ko makagat san pating.”





Hik! Hik! “Dili, Lisa. Dili ina pating. Ayaw kahandal kay kaupod mo man ako.”

Pero dili mapakalma si Lisa. Saka kun may umabot pa na mga hayop hali sa

dagat?





Nakatungtong sa igbaw san lamesa si Lisa. “Kuntani dili sinda makasakbat.”

Pero an tubig nagahitaas.





“Diin ako makadto?”

Hik! Hik! Hik!

“Ate Lita... hik, buligi ako!”





Hik! Hik!

Hik! Hik!





Toooot!

Aram ni Lisa ina na tunog.





“Sakat na, Lisa. Dadarhon kita sani na barko sa ligtas na lugar,”an siyak ni Ate

Lita. Tooot! Nakalma na an pamatyag ni Lisa.





Splash! Splash!

Nagakiling-kiling an barko. May igwa pa san iba na barko. Puno an barko san mga tawo na habo magkabarasa.





Magburuligan kita. Magigin ligtas kita tanan kag taudtaod magahubas man an

tubig.





This book was adapted as part of the ABC+: Advancing Basic Education in the Philippines project.

ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University. This book was quality assured by Henche G. Cañelas, Mary Grace V. Delos Santos, Mary Joy M. Romero, and was approved for publishing by the Department of Education Region V - Bicol Learning

Resource Management Section (LRMS) of the Curriculum and Learning Management Division (CLMD). The book was field tested by Jeanly Daep.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			San Nag-abot an Baha (When the Flood Comes). 			 Author: Witaru Emi. 			 Illustrator: Poppy Rahayu. 			 Editor: Dian Kristiani.

		 			 Published by The Asia Foundation - Let's Read, 			#_url_# 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Enrique Villasis, Dahlia Cristobal, Fhernee Lim, Ma. Lorina G. Cascato, Roda Daignre





Table of Contents


Page 1

Page 2

Page 3

Page 4

Page 5

Page 6

Page 22

Page 25

Page 28

Page 31

Page 34

Page 37

Page 40

Page 43

Page 46

Page 49

Page 52

Page 55

Page 58

Page 59

Copyright





Guide


Cover

Start of Story





