Ang Kuring kag ang Ido nagsalog sa agos sang tubig





Sya ini ang Kuring





Sya ini ang Ido





Isa ka bag-o nga aga

Naggwa sa ila balay ang Kuring kag Ido





Hambal sang Kuring: "Maayong aga ido"

Pero daw tuyo ang itsura sang ido.

Hambal sang Ido, "Maayong a...ga.. Kuring





Pinamangkot sang Kuring ang Ido ngaa daw kapoy gid sa iya.

Sabat sang Ido, "Wala ako tinulugan sang ligad gab-e"





Sabat sang Ido, "Gakabalaka ako sang sobra"&nbsp;

Gakabalaka ako sa mga miga ko.

Gakabalaka ako sa akon pamilya.

Gakabalaka ako sa iskwelahan





Siling sang Kuring, "Lakat kita kay Paka.&nbsp;

Basi bal-an nya ano dapat mo himuon para madula imo pagkabalaka".&nbsp;





Naglakat ang Kuring kag Ido sa sapa.

Didto nila nakita si Paka





Wala sang ginaobra ang Paka.&nbsp;

Nakapungko lamang sya kag nagaginhawa.





Siling sang Ido, " Nabudlayan ako matulog sang ligad nga gab-e kay damo ako ginakabalakahan. Ang akon iskwelahan, pamilya, kag mga mega..."





Sabat sang Paka, "Parehas kita sang ginakabalakahan. Pero mas ginapili ko mag isip kag istoryahan ang akon kabalaka kung aga para hindi ini manggamo sa akon sa gab-e.





Sabat sang Ido, "Maayo ina nga pahanumdum.

Pero mas gusto ko nga madula na lang ang akon kabalaka!"





Ging explikar sang Paka sa Ido kag Kuring nga may mga bagay gid nga aton ginakabalakhan.&nbsp;

Dugang pa niya, " Ang aton mga kabalaka ay daw tubig lamang sa sapa nga gapakadto pakari."&nbsp;





Hambal sang Paka, "Hindi mo na pirmi maislan ang imo kabalaka. Pero pwede mo maislan ang imo ginawi sa imo kabalaka."





Hindi maintindihan sang Ido ang hinambal sang Paka.&nbsp;

Nagkuha sang dako nga bato ang Paka.





Hambal sang Paka, "Lantawa ang bato nga ini. Kabug-at kag kapag-on sang ini nga bato. Daw gusto mo maging bato.&nbsp;





Hinaboy sang Paka ang bato sa sapa.





Kag siling nya dayon , "Hindi gusto sang bato maghulag. Gusto sang bato balewalaon ang tubig. Pero hindi mag-untat ang tubig. Amo na, padayon ang paghampak sang tubig sa bato."&nbsp;





Sabat sang Ido "Amo na ang akon nabatyagan sang ligad nga gab-e. Tanan nga kabalaka ko gabalik-balik hampak sa akon.





Nagkuha sang isa ka kahoy ang paka. Sabat niya, "Subuki maging isa ka kahoy". Hinaboy niya ang kahoy sa tubig.&nbsp;





Hambal sang paka, "Mamag-an ang kahoy. Galutaw sya."

Nakita sang Kuring kag Ido kung paano nagpalutaw lutaw ang kahoy sa tubig. Sa subong gapakigbatu sa gihapon ang bato sa tubig.





Hambal sang Paka, "Ginghulag sang suba ang kahoy panaog, pero kalmado na ini sa subong. Ginpabay-an sang kahoy ang tanan nga iya kabalaka mag-ilig."





Naintindihan na sang Ido nga dapat pag isipan kag storyahan nya anay ang iya mga kabalaka kag Nathan. Duncan nga naglumpat sa tubig ang Ido kag Paka.





Kag naglutaw sila

Nagpalutaw lutaw sila sa tubig.

Nagpalutaw lutaw sa ila mga kabalaka.

Hambal sang Paka ."Hindi mo gid na mapunggan ang imo mga kabalaka, pero matun-an mo gid kung paano magpalutaw-lutaw."





Kag si Kuring?

Nagpungko sa kilid sang suba.

Wala sang ginahimo.

Nagaginhawa lamang.





Bye-bye, Kuring

Bye-bye, Ido

Bye-bye, Paka

Bye,-bye, kabalaka





Makabulig ini sa imo makapag-isip sang sakto.

Kag pwede ka na mag storya sa mga masaligan mo nga tigulang





Ang Ido kag ang Kuring





Gingbata ang Kuring kag Ido tuig 2006sa Wulanyili (Ghana), sa isa ka pisara sang lokal nga iskwelahan. Gingbuligan nila ang mga kabataan sang isa ka gamay nga puluy-an kung paano magbasa kag magsulat. Ang una nga libro sang Kuring kag Ido ay gingprinta nga itom kag puti. Sa subong ang libro sang Kuring kag Ido ay may magkalain-lain na nga dayalekto. Gingbuligan sini ang mga kabataan sa bug-os nga kalibutan magbasa kag magsulat. Ang libro nga ini ay masadya kag hapos lamang basahon. Tun-an ang 200nga tinaga kag umpisahan ini nga basahon. Sa madamo pa nga impormasyon bisitahon ang&nbsp;&nbsp;www.cat-and-dog.org





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Kuring kag ang Ido nagsalog sa agos sang tubig (Cat and Dog Go With the Flow). 			 Author: René Leisink. 			 Illustrator: René Leisink.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Jorilyn Legayada





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Page 23

Page 24

Page 25

Page 26

Page 27

Page 28

Page 29

Page 31

Copyright





Guide


Cover

Start of Story





