Ang Baryo Rosas


Su Nyein Chan




Wunna Lwin





Sadto anay, may isa ka baryo kon sa diin ang tanan nagatanum sing pula

nga rosas sa ila mga hardin. Matahum ang tagsa ka bahin sang baryo. Bangud sini nangin bantog ang ila baryo bisan diin.





Apang wala sing may nakahibalo kon ngaa palareho ang ila ginatanum nga

pula nga rosas. Ang abi sang iban, tungod amo ini ang sahi sang rosas nga gintanum sang ila mga katigulangan. Nagapati ang iban nga sila pagasumpaon kon indi sila magtanum sing pareho nga sahi.





Isa ka adlaw, may isa ka tigulang nga nakakita sing isa ka kahon nga puno

sing pinasahi nga liso sa idalum sang iya balay. Nakibot ang tigulang. Wala sia

nakahibalo kon paano nakalab-ot ang mga liso sa idalum sang iya balay. Nagdesisyon sia nga itanum na lang ang mga liso sa iya nga hardin.





Ginsagod sing maayo sang tigulang ang iya bag-o nga mga tanum. Sang

nagpalamulak na ang mga ini, napuno ang iya hardin sing nagkalainlain nga klase sing maduagon nga mga bulak.





Nakibot ang mga tagabaryo sang makita nila ang dalag, asul, ube, kag puti nga mga bulak sa tunga sang ila pula nga mga rosas.





Madamo ang nagpaminsar nga dimalason ang tigulang. Ginhambalan nila sia nga panggabuton sa gilayon ang mga bulak nga sarisari ang duag. Nagsabat ang tigulang nga indi niya pagpanggabuton ang mga tanum kay iya ini nga gin-atipan.





Indi mabaton sang mga tawo ang sabat sang tigulang. Gani, wala nila sia ginsapak kag ang iya maduagon nga hardin.

Padayon ang paghimakas sang tigulang sa pag-atipan sang iya mga tanum bisan wala sia ginasapak sang iya mga kaingod.





Isa ka adlaw, nag-abot ang isa ka pintor gikan sa palasyo. Nahibaluan sang hari ang nahanungod sa matahum nga mga rosas sang baryo, amo nga iya ginpadala ang pintor agud ipinta ang mga ini.

Malipayon nga ginbaton sang mga pumuluyo ang pintor kag ginlibot nila sia sa ila hardin nga puno sing pula nga mga rosas.





Gintan-aw sang pintor ang mga hardin, kag nagtaklad sia sa isa ka pukatod kag nagsugod sa pagpinta. Naghulat ang mga tawo agud makita kon ano ang iya ginpinta.

Sang natapos na, nanamian gid sila sing maduagon nga mga bulak nga ginpinta sang pintor.

Apang may isa ka tagabaryo nga naghambal nga isumpa ang pintor.





Nagsabat ang pintor nga ang nanarisari nga duag kag dagway kinahanglanon agud makahimo sing matahum nga taliambong. Ang pagkapinasahi indi isa ka sumpa kundi isa ka bagay nga matahum.

Nabinagbinag sang mga tawo nga husto sia, kag nag-untat na ang ila pagpati sa sumpa. Ginhakos nila ang tigulang kag ila ginkalipay ang iya maduagon nga mga bulak.





Mga pamangkot:

1. Ano ang ginapaminsar sang mga tawo nga matabo kon magtanum sila

luwas sa pula nga rosas?

2. Ano ang mga duag sang mga bulak halin sa kahon sang tigulang?

3. Ano ang ginhambal sang pintor gikan sa palasyo sa mga tawo?

4. Ano nga mga duag ang imo naluyagan? Ngaa naluyagan mo ang mga ini?





Ini nga libro nangin posible paagi sa book development workshop nga ginhiwat kaupod ang Third Story Project kag ang The Asia Foundation.

Ang Third Story Project nagasulat kag nagahimo sang mga libro pangbata sa lenggwahe nga Burmese kag iban pa nga lenggwahe sa Myanmar, kag ginpanghatag nga libre sa kabataan sa Myanmar. ang mga istorya ginsulat kag ginlaragway sang mga eksperto sang Myanmar para sa mga manugbasa nga taga-Myanmar kag nagatuhoy sa mga problema sa paghidaet, pagpaumod, pagkatuhay, sari, palibot, kag mga kinamatarong sang kabataan.





This book was adapted as part of the ABC+: Advancing Basic Education in the Philippines project.

ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, DepEd Regional Office VI, Celestino S. Dalumpines IV, EPS-Filipino & MTB-MLE Regional Focal Person, Dymphna Liezel G. Jocson, PSDS, SDO Iloilo City, Arthur J. Cotimo, EPS-LRMS, SDO Guimaras, Micron Rey Fuego, Master Teacher II, SDO Iloilo City, Juvy Baranda, Principal II, SDO Capiz City, and Lilibeth Larupay, EPS, SDO Iloilo, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Ang Baryo Rosas (Rose Village). 			 Author: Su Nyein Chan. 			 Illustrator: Wunna Lwin.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2020. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Daisy Rosano, Aileen Mijares, Kit Atienza





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Copyright





Guide


Cover

Start of Story





