The Inside Book


Matthew Griffiths




Matthew Griffiths





Ginahandom ko untani na makaluwas na kami.





Dili kami nakalabas. Igwa san dili nakikita na kaaway sa labas. Usad na klase san sakit na nagapati-os sa mga tawo





Madalas nakatapon ini sa mga tawo pinaagi sa hangin. Kaya nagasul-ot an mga tawo san mask.





Minsan naman sa mga bagay na aton nakakaputan. Kaya importante na pirmi man kita maghugas san aton mga kamot gamit an sabon kag malinis na tubig.





Puwede man na adi ini sa sulod naton mismo. Kaya ginatahuban naton an aton ba-ba kun nagahatsing kita o naga-ubo para dili kita makatapon.





Dili makit-an an virus tungod sa kagamay kag dili minsan aram san tawo kun igwa siya sani na virus. Kaya dapat magdistansiya gayod sa kada usad.





Mamundo an bigla na dili ka nakaluwas, kag ini na virus makaharadlok. Pero aton ini malalagpasan.





Okey la na magin mamundo minsan. Dapat naton sabihon sa mga magurang sa aton kon nano an aton nababatyagan, kag magin maintindihon sa kada isad.





Kinahanglan naton magtinir sa sulod san aton panimalay para dili magkasakit kag an mga maysakit man umayo na an pamatyag.





Pero dili gayod maayo sa pamatyag!





Kaboring? Ambot lang. Kagahapon gerero ka, kag ako man an reyna san aton kuta.





Nagkanam kita san piyong-piyungan kag nagadrowing. Nagmaneho kita san aton surusarakyan na karton.





Paraluto man kita! Nkaaram kita magluto kag maglinis san kusina.





Kaluoy san mga daragko na na nagatrabaho sa inda balay. Nagatype kag nagameeting.. Pagkaboring gaud.





An mga doktor kag nars na ada sa delikado an buhay para protektaran kita sa virus. Malipay dapat kita sa inda mga buhay.





Yana, maging pirata kita. Magsiyak san Arrrgh! Kag atuhan an virus!





Maghugas kita san mga kamot pero dili hawidan an pamayhon. Magtinir sa sulod san balay kay ligtas kita didto.





Buwas sin'o an makaaram kun nano an mangyayari? Pero sigurado masadya, maghulat lang kita!





PAPAN'O MAGHUGAS SAN ATON KAMOT

1. Sabunan an basa na kamot.

2. Ikuskos an kada palad.

3. Kuskuson an likod san kamot.

4. Isalitan an mga tudlo.

5. Linison an thumb.

6. Ikuskos an kuko sa mga palad.

7. Banlawan san tubig.

8. Punasan san malinis na labakara.

Linison an kamot sa sulod san beinte minutos. Pareho ina kadugay san pagkanta san Happy Birthday kaduwa na beses. Kaya kada adlaw bertdey san imo tuo kag wala na kamot.





PAPAN'O KITA NATATAPNAN SAN UBO O SIP'ON

Nagasabay sa aton laway an virus. Habo kita na makakuha sani an aton mga kamot o magkaigwa an nano man na bagay na aton mahuyutan. Magtahob san siko o maggamit san tisyo kag itapok dayon.





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			The Inside Book, Author: Matthew Griffiths. Illustrator: Matthew Griffiths.

Published by , https://aprendeleyendo.com/wp-content/uploads/2020/04/The-Inside-Book-Matthew-Griffiths.pdf © . Released under CC-BY-NC-SA-4.0.

This work is a modified version of the original story. © The Asia Foundation, 2021. Some rights reserved. Released under CC-BY-NC-SA-4.0.

For full terms of use and attribution, http://creativecommons.org/licenses/by-nc-sa/4.0/

Contributing translators: aimee rivera and Alma Lacson





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Copyright





Guide


Cover

Start of Story





