Nagtanum si Sophy kang Idik!


Sat Kolabphana




Sorn Srey Nuch





Kadya nga adlaw, maagto si Sophy kag ana nga nanay sa balay ni Tita Mila. Mabuul sanda kang idik nga ginpangako ni Tita Mila nga itugro kana.





“Wow! Duro-duro ang mga idik nanday Tita Mila. Kanami kag katambuk kananda,” hambal ni Sophy.





“Tita Mila, wanhaw nga duro-duro gid tana ang inyo mga idik?” pamangkot ni Sophy.





“Hulas lang ria. Parehas lang nga nagapananum ikaw kang laswa,” sabat ni Tita Mila.





Ginapanuruk ni Sophy ang sangka kahoy nga nagapamunga ka mga nagadararagkul nga idik.





Nakayuhum si Sophy kag naghambal sa ana nga kaugalingun. “Sa pira ka adlaw maduro man ang akun nga idik parehas kay Tita Mila.”





Kang nagapauli run sanda, namangkot si Sophy sa ana nga nanay. “Nanay, paano bala kita magtanum?”

Nagsabat ang ana nga nanay. “Ay dali lang ria, Pangga. Kinahanglan mo lang makakita kang manami nga lugar kapin pa ang ginasirakan kang adlaw. Sunod, makarot ikaw kang lupa kag itanum mo sanda. Bunyagan, abonuhan, kag bantayan mo ang anda nga pagbahul.





Gin-umpisahan lagi ni Sophy ang pagtanum.





Tapos run!





Naghulat si Sophy kun ano ang matabo. “San-o ayhan ikaw mabahul, Idik? Ti ensakto lang man ang bunyag kag abono ko kanimo?” pamangkot na sa idik.





“Sige, mabuul ako kang duro pa nga tubig kag abono.”





Pagbalik ni Sophy, wara run ang idik sa ana nga buho.

“Ay! Diin ikaw run, Idik? Diiik! Diiik!”





Pagkatapos, nabatian ni Sophy ang ana nga nanay nga nagapamangkot sa idik, “Ano ang ginahimo mo rugya?”





Ginlagas ni Sophy ang ana nga idik kang makita na dya nga ginpanglapakan ang ana nga mga bulak kag nagaligid sa lao.





Ginlagas kag gindakup ni Sophy ang idik. “Pabay-i lang Nanay hay itanum ko liwat si Idik para magduro.”





“Ay abaw, Pangga! Bukun tana ria laswa ang idik! Indi tana ria magduro kun itanum mo. Kinahanglan damugan mo para magtambuk.”

“Nami-nami gid tana ang idik ko nga dya, Nanay!” hambal ni Sophy.

Kadya, nasadyahan gid si Sophy magsagod ka ana nga sangka idik.





This book was adapted as part of the ABC+: Advancing Basic Education in the Philippines project.

ABC+ is a partnership of USAID and the Department of Education (DepEd), implemented by RTI International together with The Asia Foundation, SIL LEAD, and Florida State University.

This book was quality assured by Donald T. Genine, EPS-LRMS, Celestino S. Dalumpines IV, EPS-Filipino, and Schubert Anthony C. Sialongo, EPS-LRMS, and was approved for publishing by the Department of Education Region VI - Western Visayas Learning Resource Management Section (LRMS) of the Curriculum and Learning Management Division (CLMD).

This book was also evaluated by May Glenn Siacor, Aurelio Odiong and Sarah Michelle Nietes, and field tested by Elsa Dybuco.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Nagtanum si Sophy kang Idik! (Sophy Plants A Pig). 			 Author: Sat Kolabphana. 			 Illustrator: Sorn Srey Nuch. 			 Editor: Prum Kunthearo.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Jose Edison C. Tondares, Linda Arnaez-Lee, Hazel May Altar





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 19

Page 21

Page 23

Page 25

Page 27

Page 29

Page 31

Page 33

Page 34

Copyright





Guide


Cover

Start of Story





