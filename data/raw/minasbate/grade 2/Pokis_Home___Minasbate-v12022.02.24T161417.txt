Poki's Home


Anisa Nada Sukmono


Anisa Nada Sukmono




Anisa Nada Sukmono





Ngiyaw! Ngiyaw! Nagahanap si Poki san iya matuturugan. May nakita siya na usad na karton na bagan komportable . Makakaturog kaya didto si Poki?





Ugh! Puno na gali idto na karton. "Wara na san bakante didi," sabi san usad sa mga miya.





Yana kaipohan ni Poki na maghanap san iba na lugar. May usad na basurahan sa katakin san karton.





Ngiyaw! Ngiyaw! "Pwede ba didi magkaturog?"





Puno na didi. "Wara nan bakante para saimo," sabi san miya sa basurahan.

Diin pwedi magkadto si Poki?





Nagalakat si Poki. Mas nagakusog an huyop san hangin. Nagadulom na an langit. Hinagkot si Poki. Nagkusog an tunog san mga sarakyan , nasasakitan an iya talinga.





Oh, yana makusog na an uran. Kaipuhan na ni Poki maghanap san iba na lugar na matuturugan!





Sa wakas, nakahanap si Poki san balay na halapit.





Pamatyag ni Poki maswete siya na makahanap san nano man na pwede niya maturugan. Igwan usad na dutay na kwarto na napapatungaan san bubong kag kisame kun diin siya makakalabas sa uran. Pero ginahagkot gihapon siya.





Bigla nasilawan si poki san usad na puti na ilaw. Dagundong!





Kumidlat sa halapit. Nangarat si Poki. Usad na kalayo an umagi pakadto sa eskinita !





"Ngiyaw! Ngiyaw! Kadi kamo didi!" Si Poki tumawag pa san iba na mga miya.





Nagsarakat tanan na miya kun hain si Poki.





Magkaurupod na sinda.





Nalipay si Poki na ligtas na an iya mga kaamiga. Pero sugad nababatyagan niya na masiot sa dyutay niya na balay.





Pero pagkatapos nagkurukot si Poki sa katakin san iya mga amiga. Pamatyag niya mainit kag komportable siya kun kaupod niya an iya mga amiga. Ahh, Nanok na nagkaturog si Poki





Ang Asia Foundation 2019

Ini na libro nahimo sa paagi san book creation workshop san Litara Foundation kag The Asia Foundation. An workshop kag professional development kaupod an editing kag disenyo san libro ginpangunahan san Litara Foundation.





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			Poki Golek Omah (Finding a Home), Author: Anisa Nada Sukmono. Illustrator: Anisa Nada Sukmono.

Published by The Asia Foundation - Let's Read, https://letsreadasia.org/ © The Asia Foundation - Let's Read. Released under CC-BY-NC-4.0.

This work is a modified version of the original story. © The Asia Foundation, 2021. Some rights reserved. Released under CC-BY-NC-4.0.

For full terms of use and attribution, http://creativecommons.org/licenses/by-nc/4.0/

Contributing translators: Merik Daeve Uy, Maricel C. Jayson, and monina bartolata





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Copyright





Guide


Cover

Start of Story





