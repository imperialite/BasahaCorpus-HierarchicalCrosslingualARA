Bag-o na Pantalon sa Bag-on Tuig


Kong Sok Keng




សេង វិសុទ្ធ





Si Pipi nagaingkod sa sopa kag nagakaon myentras ginahulat an iya iloy na mag-uli hali sa merkado. Nakita niya an iya mga amigo na nagakaranam sa labas pero mas gusto niya maghulat sa sulod lang san balay.





Pag-abot san iloy ni Pipi ginpakita niya an bag-o na pantalon na iya binakal. "Yay, akon ini ipasul-ot sa bag-on tuig san khamer. Gusto mo ba mag intra sani na maabot na karera? Sa sunod na tuig?" Hunga an iya iloy.

"Dili po, salamat Ma. Dili ako interesado na mag dalagan." Gin sul-ot na ni Pipi an pantalon.





Dumalagan si Pipi palabas agod ipakita sa iya papa an iya bag-o na pantalon, pero sa pagdalagan niya... Ayyy!

	Napaksi an iya pantalon.





Nagdalagan si Pipi agod magliwan san iya pantalon . Nawaraan siya sin kaila kay nasira an iya bag -o na pantalon.





Naghunga si Pipi sa iya iloy kun pwede niya tahion an pantalon.

"Dili," sabat san iya iloy. "Nagaapura ako san pagpreparar sa maabot na bag-on tuig."





Ginhunga ni Pipi an iya ama kun pwede nya tahion.

	Nagsabat an ama, "Sige, pero hanapan mo anay ako san dagum kag bola-bola."





Ginhanap ni Pipi an dagum kag bola-bola. Ginkita niya sa tokador kag aparador, sa hitaas san aparador kag sa basket na butangan san pantahi.





Kapoy-kapoy, nagdalagan si Pipi pabalik sa ama.

"Nahanap mo na ba an dagum kag bola-bola?" hunga san iya ama.

"Dili pa. Oh, ginakapoy na ako kag masakit na an tuhod ko."

Gin-isplikar san iya ama na pan-o dili masyado nagahiwag si Pipi.





Naisip ni Pipi an amigo na totoy kag amo. Pirme niya ini nakikita na nagaehersisyo sa inda baryo kada aga. Dili niya gusto mag-ehersisyo pero basi makabulig ini.





San sumunod na adlaw, nagdesisyon si Pipi na mag-intra sa iya mga amigo. Dili siya matulin kag nalisudan siya makagukod sa amo kag totoy.





Sa sobra na kapoy, napangkog si Pipi kag nadusmo. " Aguy!" . Ginbuligan siya ni totoy kag amo na makatindog.





San sunod na adlaw, habo na ni Pipi na magdalagan kay masakit na an iya lawas kag tuhod.

Pero ginpadumdum san iya ama na kun pirme siya magakanam sa labas kag mag-ehersisyo, mas dili siya masasakitan kag mas mabaskog siya! Mabag-on tuig na pira-pira na lang kasemana.





Nagtuna na si Pipi na makipagkanam sa iya mga amigo sa labas san balay uru-adlaw. Nagadalagan sinda, nagakanam san football kag badminton. Dili nagdugay, dili na nagasakit an iya tuhod kag nakakanam na siya na dili ginakapoy.





Sa wakas umabot na an selebrasyon san bag-on tuig. Nababatyagan ni Pipi na makusog kag maayo na siya kaya nagdesisyon si Pipi na mag-intra sa sunod na karera sa bag-on tuig.





Sa katapusan san linya , gindara san ama kag iloy ni Pipi an bag-o na pantalon kag nag-igo ini sa iya!





Suportado san SMART





Brought to you by



Let's Read is an initiative of The Asia Foundation's Books for Asia program that fosters young readers in Asia and the Pacific.

booksforasia.org

To read more books like this and get further information, visit

letsreadasia.org.

Original Story

			ពពែពីពី (New Pants for the New Year), Author: Kong Sok Keng. Illustrator: សេង វិសុទ្ធ.

Published by The Asia Foundation - Let's Read, https://www.letsreadasia.org © The Asia Foundation - Let's Read. Released under CC-BY-NC-4.0.

This work is a modified version of the original story. © The Asia Foundation, 2021. Some rights reserved. Released under CC-BY-NC-4.0.

For full terms of use and attribution, http://creativecommons.org/licenses/by-nc/4.0/

Contributing translators: Enrique Villasis, Reynald Ocampo, and monina bartolata





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Copyright





Guide


Cover

Start of Story





