Si Muning Kuti Kag Si Dodo Ayam Nagralagway kang Balangaw


René Leisink




René Leisink





Amo diya si Muning Kuti.





Amo tana diya si Dodo Ayam.





Ginapintahan ni Padot Pangka ang ana nga balay.





Nagmangkot si Padot Pangka kay Muning Kuti kag Dodo Ayam kung puwede nanda tana buligan. "Masarangan niyo bala magpinta ka manami nga laragway sa dingding nga diya?





Gusto maman-an ni Muning Kuti kag Dodo Ayam kung ano ang gusto ni Padot Pangka. Hambal ni Padot Pangka, "Basi pwde ninyo ko pintahan kang sangka manami nga larantawon?





Gintugruan sanda ni Padot Pangka kang anum ka putos nga pinta, pula, kahel, kanario, verde, asul, kag ube.





Ginbuol ni Dodo Ayam ang pula, kahel kag kanario nga pinta. Ginbuol tana ni Muning Kuti ang verde, asul kag ube nga pinta.





Nag-umpisa si Muning Kuti sa wala nga bahin ka dingding. Gin-umpisahan na pinta kang asul kag ube. Nagpinta tana kang manami nga langit nga buta ka mga gal-um.





Hambal ni Muning Kuti, "Nagapinta ako ka langit nga buta ka panganod kag uran tungud kay gusto ko ang uran.





Hambal ni Dodo Ayam, "Nanamian kaw kang uran? Gusto ko tana ang mainit nga adlaw!"





Nag-umpisa tana si Dodo Ayam sa tuo nga bahin kang dingding. Nagpinta tana kang manami nga langit nga may mainit nga adlaw. Nag-umpisa tana gamit kang kanario kag kahel.





Hambal ni Muning Kuti, "Gusto ko takun kang uran, kay kinanglan kang mga tanum ang uran para magtubo." Nagpinta tana kang manami nga mga verde nga tanum.





Hambal ni Dodo Ayam, "Tuod ra, pero kinanglan man ka mga tanum ang adlaw para magmasang." Nagpinta tana kang mga manami nga pula nga bulak.





Nagsulod liwan si Padot Pangka sa kwarto. Nanamian tana kang laragway.





Namangkot si Padot Pangka, "Ano bay nabatyagan ninyo kay nag-imaw kamo pinta sa sangka laragway? Hambal ni Muning Kuti kag Dodo Ayam, "Mayad man..."





Naghambal si Dodo Ayam, "gusto abi tana ni Muning Kuti kang verde, asul kag ube!"





Sabat ni Muning Kuti, "Gusto man tana ni Dodo Ayam kang pula, kahel kag kanario!"





Hambal ni Dodo Ayam, "Gusto ni Muning Kuti kang uran! Pero tama ra ka raing kanakun!"





Hambal ni Muning Kuti, "Kag gusto tana ni Dodo Ayam kang adlaw! Pero tam-an ra ka init kanakun!"





Hambal ni Muning Kuti kag Dodo Ayam, "Hindi tamun pwde makahuman kang sangka laragway kay hindi kami magsantuanay darwa.





Nagsabat si Padot Pangka, "Huod gidman, iba kamo sa sara kag sara. Kag amo man ra ang nanamian ko kaninyo darwa.





Hambal ni Padot Pangka, "Tuman ka luya ang kalibutan kung pararehas lang tanan. Kag ang laragway nga diya luya man kun sangka kolor lang ang gingamit."





Namangkot si Padot Pangka, "Man-an nyo bala kun ano gaw-an na kung tingubon natun ang pula, kahel, verde, asul, kag ube?"

Naminsar si Muning Kuti kag Dodo Ayam.





Namangkot liwat si Padot Pangka, "Kag man-an mo ayhan kung ano ang mahimu kung iimawon natun ang adlaw kag uran?"

Dungan nga nagsabat si Muning Kuti kag Dodo Ayam, "Sangka balangaw!"





Nagpinta si Padot Pangka kang manami nga balangaw. Nanamian gid si Muning Kuti kag Dodo Ayam. Kag naintsndihan nanda nga may kinaiya sanda sa sara kag sara pero parehas man sanda sa duro nga bagay.





Babay, Muning Kuti.

Babay, Dodo Ayam.

Babay, Padot Pangka.





Ehersisyo kang Pangka

Nanamian kamo ukon wara?

Nanamian kamo ka adlaw ukon uran?

Nanamian kamo ka pula, kahel, kanario, verde, asul, ukon ube?

Nanamian kamo kang aga ukon gabii?

Ano mas gusto ninyo, init ukon ramig?

Namian kamo magbasa ukon magpinta?

Nanamian kamo magdalagan ukon magkanta?

Nanamian kamo maglangoy ukon magsaka sa kahoy?

Nanamian kamo magpanaw ukon magsakay sa bisikleta?

Nanamian kamo kang...?

Ikumpara abi ninyo ang inyo mga sabat sa mga sabat kang inyong mga abyan.





About Cat and Dog

Cat and Dog were born in 2006 in Wulanyilli (Ghana), on the blackboard of the local school. They helped the children of this small village to write and read. The first Cat and Dog books were printed in black and white on an old xerox machine. Nowadays Cat and Dog books are translated into many languages. They help children all over the world to write and read. And so the story goes on and on.

Cat and Dog books are funny and easy to read.

Learn only 200 words and start reading the books.

For more information, visit: www.cat-and-dog.org





Basaha ang iba pa nga istorya parti sa Kuti kag Ayam.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			 Si Muning Kuti Kag Si Dodo Ayam Nagralagway kang Balangaw (Cat and Dog Paint a Rainbow). 			 Author: René Leisink. 			 Illustrator: René Leisink.

		 			 Published by The Asia Foundation - Let's Read, 			https://www.letsreadasia.org 			 © The Asia Foundation - Let's Read. 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, 2022. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Karl John Secando





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Page 23

Page 24

Page 25

Page 26

Page 27

Page 28

Page 29

Copyright





Guide


Cover

Start of Story





