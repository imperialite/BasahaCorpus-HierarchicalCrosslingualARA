So Aldow na Pag-iyan ko mga Gulay sadto Eskwelan





Usad na ramrag na di pa nauuban, si Raju paiyan na sadto eskwelan. Kasolo niyang nag aagi, kamuya ta gustong gusto niyang mag eskwela, nag iisip na maray a giyapon. Nakabayad iya sa makangangalas, nauuna kanya mga bagay na kakaiba a itsura paiyan sadto eskwelan agko sukbit na bag sadto abaga nira.





Pagrani niya sadto mga kakaibang itsura, naisip niya na baka mga gulay sira, arog ko nababayad niya sa saod. Kiniri-kisi niya so mata niya ta di iya makapaniwala.





Bagana presko saka maray na pagsilngan so mga gulay.&nbsp; Arog ka mga sadit na soldados, nagmamartsa paiyan sadto eskwelan.





Nagtandos ng nag-aagi si Raju. Sa sobrang kangalasan, gusto na niyang mabayad sa arani.





Sa wakas, nasulod na niya so mga nagmamartsang nauuna kanya. Sinilngan niya so mga lalawgon, bukas so nganga sa kamanghaan.





Tama so tukod niya, gulay man nanggad so nabayad niya: mga patatas, kamote, yams, saka kin uno uno pang mga gulay na agko gamot na nababayad niya sa saod.





''Uno? Ika man nanggad iton?'' So unga na nagluwas sa nganga niya bago niya naisip. Diri nagsimbag so mga gulay. Nagsinilngan sana sira saka nagtinaw-an, ngalas ka kanyang kabiglaan.





''Sari ika mig-iyan?'' nag unga si Raju. ''Sari baya?'' Sabay sabay na simbag ko mga gulay. Paiyan na kami sadto eskwelan mo. Nagtango si Raju. Diri niya isi kin uno sasabiyon. Nagpadagos na sana ya sa agi paiyan sadto eswelan.





Pag uban-uban, binayad ni Raju kin sadto na so mga gulay. Nasindakan nanggad iya, pangarwang sindak nguwan na ramrag. Agko parada sa mga berdeng gulay kaiba so mga gulay na agko mga gamot. Sukbit so mga bag sadto abaga nira, nagmamartsa paiyan sadto eskwelan.





Nguwan na kaiba na iya sadto parada, so kamuy-an niya uda angganan. Uda basang sa mga kabisto niya a nakaiba na sa parada sa mga gulay.





So maestra ni Raju nag unaan para padaguson sira. ''Maray na igen!'' Sabi niya habang tinataptap so likod ni Raju. Namumuya si Raju. ''Salamat ma'am,'' Namumuyang sabi niya. So ibang igen nagtaptapan saka nagsiyakan. Naggalin na so maestra kinding agko pa nanggad nagtaptap ko likod niya, medyo makusog pa.





Binuksan ni Raju so mga mata niya. Yinuyugyog iya ni mama niya nganing magisong iya, ''Gisong na Raju!'' Mauuri na ika sa klase mo. Gisong na si Raju. ''Nangiturugan ako,'' sabi niya sa sadiri. ''Ibang klase so pangiturogan ko!'' Nagtatawa iyang nagbunat sadto batangan niya. Kaipuwan na niyang magdali-dali kin gusto niyang maka-abot sa tamang oras sadto eskwelan.





&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			So Aldow na Pag-iyan ko mga Gulay sadto Eskwelan (The Day the Vegetables Came to School). 			 Author: Venkatramana Gowda. 			 Illustrator: Padmanabh.

		 			 Published by , 			https://storyweaver.org.in/stories/678-the-day-the-vegetables-came-to-school 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: Loren Hernandez





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 13

Page 14

Page 15

Copyright





Guide


Cover

Start of Story





