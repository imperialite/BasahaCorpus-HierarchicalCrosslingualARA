Su Agom sa Paraoma





Ku kadtong panawon, agko usad na agom sa paraoma.





Usad na aldow na nanggigiro iya sa mansanas, naulog su mansanas sadto kalot tapos di niya mapurot.





Nagpara-anap iya sa tumtabang kanya.





Nakabayad iya sa bayong na nakatugpa sa kawoy, sinabiyan niya su bayong, "Bayong, Bayong, lumayog raw ika sadto kalot pakipurot su mansanas ko sadto!"





Pero sabi ku bayong, "Tweet, tweet, tweet," na gustong sabiyon, "Abo."





Medyo pastidyo su bayong. Kaya sabi ko agom sa paraoma, "Ka pastidyong bayong!"





Tapos nakabayad iya sa opos, kaya sabi niya, "Opos, Opos, luksuwa raw a bayong tanganing lumayog iya sadto kalot nganing puruton su mansanas."





Pero sabi ku opos, "Miaow, miaow," na gustong sabiyun "Abo." Medyo pastidyo man su opos. Kaya sabi ku agom sa paraoma, "Ay kapastidyong opos!"





&nbsp;Tapos nakabiyad iya sa ayam, kaya sabi niya, "Ayam, Ayam, solodon mo raw tabi su opos nganing luksowon niya su bayong nganing lumayog paiyan sadto kalot nganing puruton su mansanas."





Pero sabi ku ayam, "Bow-wow-wow," na gustong sabiyon "Abo." Pastidyo man kaya su ayam.





Kaya sabi ku agom sa paraoma, "Ay labi na, kapastidyong ayam!" Tapos nag-anap ulit iya...





tapos nakabayad iya sa ligwan, "Ligwan, Ligwan, kagaton mo raw su ayam nganing solodon niya su opos, nganing luksuwon niya su bayong, nganing lumayog iya paiyan sadto kalot nganing puruton su mansanas."





Pero sabi ku ligwan, "Bzz-bzz," na gustong sabiyon "Abo." Pastidyo man kaya su ligwan. Kaya sabi ku agom sa paraoma, "Ay labi na! Ka pastidyong ligwan!" Kaya nag-anap uli iya...





anggan sa makabayad iya sa para-ataman sa ligwan, kaya sabi niya, "Manoy, Manoy, pakisabiyan raw tabi a ligwan na kagatun a ayam, nganing solodon niya su opos, nganing luksuwon niya su bayong, nganing lumayog iya paiyan sadto kalot nganing puruton su mansanas." Pero sabi ku para-ataman sa ligwan, "Abo ako."





Kaya sabi ko agom sa paraoma, "Ay labi na ako kanimo, ka-pastidyo mo man na para-ataman sa ligwan!" Nag-anap ulit iya...





Anggan sa nakabayad iya sa lubid. Kaya sabi niya, "Lubid, Lubid, igapos mo raw a para-ataman sa ligwan, nganing sabiyan niya su ligwan na kagaton su ayam, nganing solodon su opos, nganing luksuwon su bayong, nganing lumayog paiyan sadto kalot nganing puruton su mansanas."





Pero diri iya inintindi ku lubid. Diri ngani basang inniwag. Kaya sabi ku agom sa paraoma, "Ay labi na ako! Kapastidyong lubid!" Kaya nag-anap iya...





anggan sa makabayad iya sa kalayo. Sabi niya, "Kalayo, Kalayo, soloon mo raw a lubid, nganing gaposon niya a para-ataman sa ligwan, nganing sabiyan niya su ligwan na kagaton su ayam, nganing solodon su opos, nganing luksowon su bayong, nganing lumayog paiyan sadto kalot, nganing puruton su mansanas."





Pero diri nagsimbag su kalayo. Diri ngani basang iya inintindi. Diri man sosoloon ku kalayo su lubid. "Ay labi na ako!" sabi ku agom sa paraoma. "Kapastidyong kalayo!" Nag-anap ulit iya...





...anggan sa makabayad iya sa tubig. Sabi niya, "Tubig, Tubig, sigbowon mo raw su kalayo, na abong soloon su lubid, na abong gaposon su para-ataman sa ligwan, na abong sabiyan su ligwan na kagaton su ayam, na abong solodon su opos, na abong luksuwon su bayong. Ta abong lomopad su bayong sadto kalot nganing puruton su mansanas."





Pero di basang iya inintindi ku tubig. Sabi ku agom sa paraoma, "Ay labi na ako! Kapastidyong tubig mo man ay!" Kaya nag-anap iya ulit...





...anggan sa mabayad niya su baka.





Kaya sabi niya sadto baka, "Baka, Baka, inoma raw a tubig ta abong sigbowon a kalayo, ta abong soloon a lubid, ta abong gaposon a para-ataman sa ligwan, ta abong sabiyan su ligwan na kagaton su ayam, nganing solodon su opos, nganing loksowon su bayong, nganing lomopad sadto kalot nganing puruton su mansanas." Pero sabi sana ku baka, "Moo, moo," na gustong sabiyon, "Abo." Kaya sabi ku agom sa paraoma, "Kapastidyong baka!"





Kaya nag-anap uli su agom sa paraoma anggan sa mabayad niya ulit su bayong. Sabi niya sadto bayong, "Tukaon mo raw tabi a baka dawa gatingay sana."





Sabi ku bayong, "Amo logod, tukaon ko a baka. Basta di mo ko pagmandan na lumayog san kalot nganing puruton a mansanas mo." Sabi ko agom sa paraoma, "Basta tukaon mo a baka." Kaya tinuka ku pastidyong bayong su baka.





Pinoonan na inomon ku baka su tubig, na pinnoon sigbowon su kalayo,





tapos pinoonan soloon ku kalayo su lubid, na pinoonan gaposon su para-ataman sa ligwan,





sinabiyan na ku para-ataman sa ligwan su ligwan,





kinagat na ku ligwan su ayam, na pinagsolod na su opos,&nbsp;





tapos linukso naman dagos ku opos su bayong na tinnuka sadto baka.





Tapos ngamin sira nabuway na mamuya poon kadto.





&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

		booksforasia.org

		 			To read more books like this and get further information, visit

			www.letsreadasia.org



	 		Original Story

			Su Agom sa Paraoma (The Farmer's Wife). 			 Author: Idries Shah. 			 Illustrator: Rose Mary Santiago.

		 			 Published by , 			https://hoopoebooks.com/the-farmers-wife/ 			 ©

		 			This work is a modified version of the original story. @The Asia Foundation – Let’s Read, #_published_year_#. Some rights reserved.

		 			Contributing translators: Kristian Escobido





Table of Contents


Page 1

Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Page 23

Page 24

Page 25

Page 26

Page 27

Page 28

Page 29

Page 31

Page 31

Page 32

Page 33

Copyright





Guide


Cover

Start of Story





