An Mga Mag Aramigo kag Mag Aramigo sa Kadlagan





Si Tina kay syete anyos na babayi.&nbsp;&nbsp;Naka-istar siya sa usad na malipayon na lugar na an ngaran Purple Cherry.

Hilapit ini sa matahom na kadlagan.

Igwa man sin matin-aw, kag naga kintab-kintab na naga-awas na tubig sa suba.

Si Tina kay mahilig magkanam didto sa kadlagan kaupod an iya mga amigo kag amiga.





Usad na hapon, nagka-igwa san sunog sa kadlagan.

An mga maisug na taga-sitio kay inaparong an kalayo sa sulod san pira ka oras.

Sa wakas, naparong ini ninda.

An kapoy na mga tawo nag uruli san malapit na magdulom.





Wara pa sinda kauli san may umabot na makusog na bagyo.

Sa kakusog san hangin natumba an mga puno.

Inhuyop san hangin an mga sapat palabas sa inda salag.

An makusog na tubig uran nagbaha sa sapa.

"Ini na pabago-bago san klima kay naka perwesyo", an sabi san iba na mga gurang.





Sa sunod na adlaw, nagdalagan si Tina sa kadlagan para makikanam sa iya mga amigo kag amiga.

"Hala! Nano nangyari sa kadlagan", nagatangis siya.

Sadto lang, nakabati siya san mga boses na naga-ayo sin bulig.

"Bulig! Bulig!"

Nagpamati san maayo si Tina.





Naaraman niya na an tunog kay nagahali sa suba kag nagdalagan siya pakadto.

Nakita ni Tina an iya mga amigo kag amiga didto: an isda, an paka, kag an igat.

Natahuban sinda sin dahon kag sanga na insira san bagyo.





Nag ma-kalooy an paka kay Tina.

"Buliga kami, Tina. Sinira san bagyo an amon panimalay kagabi."

"Ayaw kahandal, akon mga amigo kag amiga. Mahali anay ako para mag-ayo san bulig", sabi ni Tina. Nagbalik siya sin tulin-tulin pabalik sa sitio.





Nahanap ni Tina si Tui, an kapitan. Sinabi niya tanan na iya nakita kag nabati.

Magkaupod, gintiripon ninda an mga pumuluyo san sitio kag nagbalik sa suba.





San makit-an san tanan an sira, nagmundo sinda.





An mga pumuluyo nag-isip kung nano an himuon.

Nadumduman ni Tina san nasira san bagyo an balay san iya Lola.

"Malinis anay kita, kag amo kita magtanom san puno", sabi ni Tina.

"Oo, mabulig man kami kay balay man namon ini", sabi san mga hayop.





"Sige", sabi ni Tui. "Mahimo kita sin grupo para mas mapadali an aton trabaho."

Tinunga ni Tui an mga pumuluyo sa duwa na grupo.

Siya nagpasimuno san Green Team&nbsp;para linisan an kadutaan agud makatanom.

Si Tina an nagpasimuno san Blue Team&nbsp;para buligan an mga hayop na linisan an suba.





An matibay na si Tina inbriyo an Blue Team para magplano.

Gusto ninda himuon an Purple Cherry&nbsp;na usad na matirhan na lugar permi.

Inhimo san iya grupo na maudong an mga pagsunog kag pagbaha.

"Mahirap man, pero damo man kita san kasadyaan", sabi ni Tina.





Napa-isip Ako...

Sa huna mo pano nagtuna an sunog?

Pano naaraman san mga pumuluyo san sitio an sunog?

May naisalba ba na mga puno an mga taga-sitio bago mag-abot an bagyo?

Pan-o hihimuon san mga pumuluyo na mentenaron an aton mga kabukidan kag suba?





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			An Mga Mag Aramigo kag Mag Aramigo sa Kadlagan (Forest Friends). 			 Author: Dhruvkaran Nand. 			 Illustrator: Honson Chan. 			 Editor: Neehal Khatri. 			 Contributor: Nemani Lui.

		 			 Published by , 			 https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Sofia Mae Nuñez



		 			Narrator: Denise Boland





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Copyright





Guide


Cover

Start of Story





