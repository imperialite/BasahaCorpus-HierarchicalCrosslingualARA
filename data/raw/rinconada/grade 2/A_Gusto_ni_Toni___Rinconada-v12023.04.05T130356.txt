A Gusto ni Toni


Meryl Garcia




Fahad Faizal





Blag, Blag, Blag!

Nagisong si Toni kadtong makusog na ribok galin sadto luwas kaya nagsirang iya sa bintana. Agko nagkakapirang mga lalaki na nagkakalot saka nagpopokpok sa martilyo arani sadto baloy nira. Agko mga maiib-og

na kawad sa kuryente saka mga posting kawoy sadto nakapalibot kanda. Iniisip ni Toni kin migtugrok sira sa bagong baloy sa kadlagan.





Nabayad ni Toni su mama niya na nagpaplantsa ku kanyang uniporme gamit su plantsang de uring.

“Mama, isay po a mga lalaking nagtatrabawo sa luwas kan-ang baloy ta?” unga ni Toni. “Maiisiyan mon a sana yan, Igin. Kaunon mon a adtong pamawan mong puto bago pa adto umagnow,” simbag kadtong Mama niya

na agko misteryosong ngisi.





Pagatapos mamawow, isinupong na ni Toni adtong mainit-init pang uniporme. “Pa sadto na po ako Mama!” Nagmamadaling mag-iyan si Toni sadto kadlagan paiyan sadto tanuman nira. Su pinakabarkada kaya niya na si Ana, naka-istar sadto. Ta adto iya na nagkakaway kanya! “Magkarera kita!” sabi ni Ana. Saka sira nagdalagan sa makaskas.





Nagsuksok su darwang magbarkada sadto tanoman. Nilibot nira su dakulong kawoy na manga. Nagbalyo sira sadto salog saka naabot man nanggad nira su tinampo paiyan sa eskwelan.





Narungog ni Toni su tono na kinakanta ni Ana abang nag-aagi sira paiyan sa eskwelan. Galin adi sadto paborito niyang pelikulang karton sa TV. “Nilalabanan ku igin su kontrabida sadto karton gamit su mahiwagang salming kadi,” paliwanag niya.





Tringgg! Tunog ku bell sa eskwelan. Dali-daling nagdalagan sira Toni saka Ana sadto ulaan na agko bentilador. Magayon sa pagmati a angin! Iniisip ni Toni na iya natuturog sadto irarom kana bentilador sadto baloy nira. Lang siram dawa tag-init!





Oras na sa rises, sira Toni saka adtong kanyang mga barkada nagluwas tanganing magngayamon. Malang init sa maray saka napapaha na sira. Nag-iyan sira sa tindan ni Aling Marites tanganing magbakal sa lemonada.

Brrrr! Lang agnow ku baso na kapot ni Toni. “Kin agko sana kami pridyeder sadto baloy, mas masiram kintana a lemoada ni Mama”, ing-ing ni Toni sa kanyang sadiri.





Kadakol ka ungang nagngangayamon sa isip ni Toni kaya nagdesisyon iyang anapon si Titser Marisol.

“Ta uno po agko pridyeder sadto tindahan ni Aling Marites tapos sadto baloy namo uda? Ta uno po sa eskwelan agko bentilador tapos sadto kwarto namo oda? Ta uno po sadto baloy nira Ana agko TV tapos ako oda? Ngata arog kan,

Titser?” unga ni Toni.





“Sari kamo naka-istar?” unga ni Titser Marisol.

“Sa kadlagan po, Titser. Arani po sadto tanuman. “Ah! A sulo, bentilador, predyide, saka TV nangangaipo sa kuryente. Sa pag-ona ko uda linya sa kuryente sadto baloy ninyo.”

“Kindi ngata po?” unga ni Toni. Nagsimbag si Titser Marisol, “A kuryente nangangaipo sa mga kawad na agko koneksyon sadto plantsa. Ta ika naka-istar sa arayong parte ka bukid, bukong madaling aboton sa koneksyon ka kuryente a baloy ninyo.” Namundo si Toni.





Pagkatapos ku klase, su darwang magbarkada nag-unaan umuli paiyan sadto baloy ni Ana. Pababa na su aldow. Binuksan na ni Ana su sulo.

“Mig-adal na ako nguwan,” sabi niya. “Nagngingitngit na. Tabangan mo akong makauli tulos. Kaipuwan kong sul-an su gasera namo,”

napa-angos si Toni.





Nabayad ni Toni na adtong Papa niya agko kausip na mga lalaki sadto luwas

ku baloy nira. Sira su mga kalalakiyan na nagriribok na subagong ramrag. “Uno po a nangyari, Papa?” unga ni Toni.





Naka-ngisi ngamin ki Toni. Itinutturo ni Mama su pindutan sa ringring. Pag pindot ni Toni…

Ta Dan! Nagliwanag su kabaluyan! Nagpalakpakan su ngamin. Ibig sabiyon kadto…

“Diri ako makapaniwala!” sabi ni Toni. “Sa wakas, agko na kuryente sadi baloy.”





Makakapag-adal na si Toni abang agko sulo, makatuturog na agko bentilador, makakainom na sa maagnow na lemonada saka makasisilong na sa karton na agko mahiwagang salming.





Isi ninyo?

A kuryente pwedeng magibo sa iba-ibang paagi. Sa Pilipinas, a pinakapinagkukuan sa kuryente galin sa nagbabagang uring. Pwede man kitang makakuko sa kuryente galin sa tubig (Hydrogen Energy), angin (Wind Energy), saka sin-ag ka aldow (Solar Energy).





Biglaan na Pagporbar ka Isip:

1. Minsan makababayad ika sa biglang kislap na kuryente sa kalangitan. Uno baoy kadto?

2. Gusto ni Toni na magkakuryente tanganing mapagana su TV, predyider, sulo, saka bentilador. Magtao sa tolong bagay na ginagamitan sa kuryente?





Simbag:

1. Kitkilat

2. plantsa, kompyuter, selpon, saka iba pa





This book was adapted as part of the ABC+: Advancing Basic Education in the Philippines project. ABC+ is a partnership of USAID and the Department of Education

(DepEd), implemented by RTI International together with The Asia Foundation, SIL LEAD, and Florida State University. This book was quality assured by Belen Pili, Riema Yocampo, Vilma Cangayo, Madonna Monte, Emerlina Antioquia, Criselda Taduran, and Rechie Salcedo, and was approved for publishing by the Department of Education Region V - Bicol Learning Resource Management Section (LRMS) of the Curriculum and Learning Management Division (CLMD). The book was field tested by Jennifer Julianes.





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			A Gusto ni Toni (Unni's Wish). 			 Author: Meryl Garcia. 			 Illustrator: Fahad Faizal.

		 			 Published by Pratham Books, 			https://storyweaver.org.in/stories/26576-unni-s-wish 			 © Pratham Books. 			Released under CC-BY-4.0.

		 			This work is a modified version of the original story. @The Asia Foundation – Let’s Read, 2021. Some rights reserved. Released under CC-BY-4.0.



		 			For full terms of use and attribution, http://creativecommons.org/licenses/by/4.0/

		 			Contributing translators: Trisha Mae Praxides, Romeo Jr. Sotto, Leo Francis Barbonio





Table of Contents


Page 1

Page 2

Page 3

Page 4

Page 5

Page 19

Page 20

Page 23

Page 26

Page 29

Page 32

Page 35

Page 40

Page 43

Page 46

Page 49

Page 50

Copyright





Guide


Cover

Start of Story





