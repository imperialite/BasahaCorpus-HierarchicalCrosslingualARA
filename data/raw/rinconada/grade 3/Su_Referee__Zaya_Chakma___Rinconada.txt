Su Referee: Zaya Chakma





Uban ng nagpupursige ading maganting na babaye para sa pangarap niya puon pa ku igin iya sadto Ragamati. Si Zaya Chakma a unang babayi na naging referee sa pang internasyonal na grupo sa mga para putbol sa Bangladesh. A referee a nagmamantenir sa kausayan ka ngayamon saka nagsisiguro na masusunod a regulasyon sa pagngayamon. Dipisil a gibo ka usad na referee. Kaipuhan maipadagos ka usad na referee a ngayamon dawa sa mga oras na nagkakaribok o nagkakainitan a mga parangayamon. Pero kontrolado pananggad an ni Zaya





Pasikreto sanang nagiiba sa isports si Zaya ku igin pa iya. Usad na aldow, nabayad ni papa niya sa dyaryo a litrato niya na nanggana palan sa usad na ngayamon sa putbol. Diri nagkontra a mga kagigin niya, basta masiguro sana na diri mapapabayaan a pagklase.





Malang higpit ka buway ka usad na para ngayamon. Kaipuhan mo maggisong sa amay para mag-ensayo, pangala pagkatapos ka pag-ensayo, migdiretso sa eskwelan para magklase. A bakanteng oras sa eskwelan, nakatagama para sa pag-ensayo. Amuyan ginigibo ni Zaya sa uro-aldow sa loog ka pirang taon. Tutok saka aktibo, nagsikap sa usto si Zaya anggan sa nabayad a taglay niyang ganting sa dakol na tawo. Taon ku 2008,napili iya bilang midfielder sa pambansang grupo sa mga babaying paraputbol.





Usad na iglap diri na makakapagngayamon si Zaya. Tinamaan a tuhod niya kaya pirang bulan iyang diri makakapagngayamon. Tanggap niya saka naiintindihan niya sa usad sanang sala, pwedeng matapos a karera niya sa putbol. Kaya naisipan niyang mageskwela sa kursong History. Ku nakatapos na iya, nagiba iya sa Bangladesh Football Federation bilang referee, saka naging coach sa girls' football team sa Bangladesh Krira Shikkha Protishtan (BKSP). Nagin iyang pinaka unang babaying naging international referee. Taon ku 2013,unang beses niyang naging hurado sa laban sa Sri Lanka. Iya a nagpatunog ku silbato sa uring laban ka India saka Iran.





Ku 2019,naipasa ni Zaya so pinakamasakit na exam sa bilog na kinaban: The FIFA Certification. Amo di pinakamasakit ta kaipuhan makapasar muna sa maray na pang-awak saka "teoryang pagsusuri" kung sari maiisihan kin isay a pinakamaganting sa ngamin na maganting. Mababayad mo iya na nagrereferee sa sunod na World Cup! pinagtut-turuan pa niya su grupo ku mga babayeng nagpuputbol. Di iya naniniwala na agko ngayamon na para sa babaye sana o para sa lalaki sana, agko maray saka maluway na parangayamon. A pirmeng sinasabi ni Zaya Chakma sa ngamin na huben na para putbol, maging delikado sa mga bagay na gusto maabot kada aldow tapos diri magpundong makatuod ag mag adal. sympre pa, pirming magngayamon na basi sa patakaran.





Ading nakakainspirar na istoryang adi parte ka HerStories Collection original na ginibo ka HerStory Foundation&nbsp;saka inadaptar sa kada usad na libro sa tabang ka The Asia Foundation's Lets Read initiative.

Para sa dagdag na impormasyon manungod sa HerStory,&nbsp;pwede magbisita sa www.herstorybd.org





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			Su Referee: Zaya Chakma (The Referee: Zaya Chakma). 			 Author: HerStory Foundation. 			 Illustrator: Humayra Kabir. 			 Editor: Anita Amreen, Tairan Razzak, Katerina Don, Zareen Mahmud Hosein.

		 			 Published by , 			https://www.letsreadasia.org 			 © . 			Released under CC-BY-NC-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-NC-4.0.



		 			For full terms of use and attribution, http://creativecommons.org/licenses/by-nc/4.0/

		 			Contributing translators: Cynie Parlero-Yaldua





Table of Contents


Page 1

Page 2

Page 3

Page 4

Page 5

Page 6

Copyright





Guide


Cover

Start of Story





