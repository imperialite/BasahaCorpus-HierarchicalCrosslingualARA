The Timid Train





Kang nagapadulong sa riles si Loco, ang maanyag kag bataun nga tren, tanan nga mas gurang nga tren ginadayaw ang anang manami nga hitsura kag bayhun. "Uy, maagyan mo gid sa sunod ang mga matanhagaun kag mga bag-o nga lugar. Anu ayhan ang mga makatilingala nga higayon ang maabtan mo!" pangaku nanda. Pero hindi tana gusto ni Loco maagman ang mga higayon ngato. Kung makita mo, haradlukun kag gaming nga tren. Bukut gaming pero bangud haradlukun sa tanan nga bagay, gaming man ang panuruk na sa anang kaugalingun!





Hindi nana gusto maghalin sa riles nga maharon. Nagakuyapad tana kung magdaghub ang mga baka sa latagun, pero ginapahagan-hagan kang mga tren nga mahirup kag mas gurang.

Nahadlukan biskan sa nagabanghol kana nga ayam, kag sa anang hingyo gusto na magpanago kon sa diin luwas sa katalagman! Pero pano bay tana kapanago, kag pano bay tana maka duyu permi sa haron?





Ang gurang kag mangin-alamon nga tren nga kung sa diin-diin dun kadangat nga mga siyudad nakita kung anu kahadluk ang hitsura ni Loco, kag ginhambalan na diya nga mas bahul tana kompara sa ayam kag baka. Pero daw hindi sigurado si Loco. "Aguy, pero tanan sanda mabakud kag mabaris. Hindi ko gusto mag adto biskan diin kung ako lang gasarahanun,' hambal na. Hambal ka gurang nga train, "Pero hindi ikaw magsarahanun Loco. Ang draybir kag anh gwardya ang imo imaw."





Kilala ni Loco ang gwardya. Tana ang maanyag nga kaimaw nga naga kumpas kang flag kung maghalin dun ang tren. Napat-ud ni Loco nga iki tana. Wara na napinsaran nga kaya tana proktiksyunan ka guardya. Kilala man ni Loco ang drayber nga si Babu kag may sarig tana sa maalawan na nga hitsura.





Nag-abot run ang adlaw kung sa diin huksun run si Loco sa riles nga pangbag-ohanun nga byahe. Maadto si Loco halin sa Tamil Nadu nga rapit sa baybay paadto sa Jammu nga gatambi sa mga kabukidan.

Ang drayber nga si Babu gintum-uk ang pirindotan, kag ginlubag ang pirihitan, kag nagbarurut run si Loco sa istasyon,&nbsp; ang ana korason sa baba.





"Haguuyy," nagahiribiun tana sa kahadluk pero ano sa pamtyag mo ang matabo? Nagtunog man nga parihas guid ka tining ka huni ka tren! Ang iba nga myna nga gatuka-tuka sa rapit nag rinilupad. Kag sa pagpadayon ka anang pagdaguhub, nagturuplaag sa tahum nga kahadluk ang mga maya, uwak kag ang iba pa nga mga pispis nga nagakabit sa kabli dampinsa riles. Nagtingala gid si Loco nga biskan gali sin-o pwedi mahadlukan kana, kag nagkadlaw.





Nagkudog ang patag, kag nagtaral-as ang mga ayam!

Burubuhay, rayu dun si Loco sa ana balay. Kang nakita ni Loco nga turo gapungko sa riles, sa kahadluk ni Loco nakapagwa tana ka makatirungul nga baskug mga tunog, "Phooo! Kag gin-alsa ka turo ang anang ikog kag tindug parayu, ang mga kahig harus-haruson ka dalagan lagas para sa anang kabuhi.





Hindi gid magpati si Loco nga ang amo kato ka bahul, tuman ka baskug nga tinuga mahadluk kana, sangka ahaw nga tren! Nabatyagan na nga mas nag-isug tana dayun kag hind run tana kadiyan mahadlukan sa leon kag tigri.

Pero lanto mo kung sa diin liwan maadto si Loco?





Sa sulod ka dulom nga kweba sa mga bukid. Warat pagdahum-dahum nga ginpindot ni Babu ang pihitan ka mga sulo kang tren, pero tuman ang kahadluk ni Loco. "Hindiii, hindi ko gusto magsulod diyan," limunaw ni Loco, pero daw tunog lang ka lawid kag baskug nga busina ang mabati-an. Gakuyapad si Loco samtang galubas sa bahul nga kweba, ang ana sulod ginapasanag ang dulom nga kweba.





Kang nakaguwa dun sa piyak si Loco,&nbsp; daw ginhuksan ka sikag sa tilaok "Haayy!" Daw nagpagwa lang tana ka malabug nga busina, pero wara run tana nahadlok sa biskan ano.





Kaja, si Loco makakurunyag nga nagapanglatas sa mga latagun,&nbsp;laktud sa mga taytay kag kabukidan, ukon lusot sa mga kakahoyan samtang nagapahuni ka anang pito sa kasadya, kag para ipamaan sa tanan nga mahalin sa anang ginaagyan kay tana malubas. Nakasakay kaw dun ayhan kay Loco?





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

			booksforasia.org

		 			To read more books like this and get further information, visit

			www.letsreadasia.org



	 		Original Story

			The Timid Train. 			 Author: Bharati Jagannathan. 			 Illustrator: Preeti Krishnamurthy.

		 			 Published by , 			https://storyweaver.org.in/stories/209-the-timid-train 			 © . 			Released under CC-BY-4.0.

		 			This work is a modified version of the original story. @The Asia Foundation – Let’s Read, #_published_year_#. Some rights reserved. Released under CC-BY-4.0.



		 			For full terms of use and attribution,

		 			Contributing translators: ROGER JR. CANJA





Table of Contents


Page 2

Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Copyright





Guide


Cover

Start of Story





