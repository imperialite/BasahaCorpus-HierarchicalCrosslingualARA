Panimalay Ko Ba Ini?





Isad san&nbsp; gab-i, may usad na babayi na naga-istar sa usad na lugar na dili harayo sa imo an napukaw san makusog na tunog na dili pamilyar sa iya.





Nginarat sya san iya nakita an usad na iraga na nagahimo san balay sa pawang san iya kwarto.





"Nano an ginahimo mo?" sabi san bata. "Dili ka didi pwede mag-istar. Panimalay ko ini!" dagdag pa niya na sabi. "Dili, balay mo ini. Mas dako an panimalay mo," sabat man san iraga. "Amo! Mas dako gali?" sabat na naman san bata.





Kaya an ginhimo nya nagdalagan sya pakadto sa iya kusina na kun diin, nakasugat niya an iya miya na si Nat. "Ini ba na balay, panimalay ko?" hunga san bata. "Dili" sabat sa iya ni Nat. "Mas dako an imo panimalay."





Makusog an hangin sadto na mga oras, grabe an kusog. pero mas pinirit nya maglabas sa iya tanuman para magsiyak sa mga puno san kahoy. "Ini ba na tanuman an akon panimalay?" "Dili, mas dako pa dida an imo panimalay." sabat sa iya san usad na kahoy. "Hala! kun amo nahahaga na ako kun sing-ano ina kadako." Sabi niya sa iya sadiri.





Sa nyana na momento, naglugsad naman an bata na babayi pakadto sa lungsod. Nakita nya an mga salampati na nagasirong kay hadlok mabasa san uran. "Ini ba na lungsod an akon panimalay?" hunga nyana san bata. "Dili ini amo an imo panimalay, mas dako pa didi sa ginaasahan mo." surumaton sa iya san basa na salampati.





Naglakat sya san harayo-rayo hasta na naabutan nya an mga karnero na nagakaraon san dinghot kag nagauwang an iba sa sobra na init san panahon. Sani na sitwasyon naghunga na naman an bata. "Ini ba na lugar an akon panimalay?" "Dili ini amo, mas dako kag halapad pa didi an panimalay na igwa ka." Sarabay na sabat sa iya san mga karnero.





Nagpadayon sa paglumakaton an bata. Myentras sya naga isip-isip, naka-agi sya sa usad na kadlagan. Harayo pa man sya, bati na nya an huni san makaharadlok na mga namok na bagan pasabot na kakagaton gayud sya. "Himuon mo na panimalay an sadiri mo," siyak sa iya san usad na maisog na namok. "Ayaw na , salamat na lang," nakahiyom na sabat san bata na babayi. "Mas dako man ada dida an akon panimalay."





Dili nya maintindihan an mga ginasabi sa iya san mga ginhunga nya. Kaya nagsakbat sya san bukid para hanapon an dako na panimalay na pirmi nya nababatian sa mga ginhunga nya. San nakasampong na sya san bukid, nakita nya an usad na maaluhon na salima-o na nagapasalipod sa mga snow. "Amo ba ini na bukid an akon panimalay?" hunga gihapon nya sa salima-o. "Dili, kay mas dako pa didi an panimalay mo." Hingaw-hingaw sa iya san salima-o.&nbsp;





Kinapoy na sa paglakat ini na bata. Kaya an ginhimo nya, nagpahuway kag nag ingkod sa usad na bato sa disyerto na kun diin katakin nya an nagapahuway man na tiki. "Balay mo ba ini?" hunga nya sa tiki. "Dili, gusto ko lang maghanap san lugar na damo san tubig." Sabat sa iya san kapoy na tiki, kaya naghunga man sya sa babayi. "Hain man an panimalay mo?" "Dili ko aram, kag dli ako sigurado." Sabat sa iya san babayi.





Tumalikod kag naglakat an tiki. "Hoy tiki! pakain ka na?" Hunga san bata na babayi. "Maski diin lang, dili ako tiki, hunyango ako!" sabat sa iya san hayop na kahuna nya tiki.





Paghali nya sa disyerto, nagsakay sya sa baruto kag nagpakadto sya sa lawod na kun diin didto nya nakita an gutom na pating. "Maayo na aga pating." sabi&nbsp; san bata na babayi. "Maayo man na aga, maboot na bata." Sabat man san pating. "Amo ba ini na kadagatan an akon panimalay?" hunga naman nya. "Dili, kay mas dako pa sa kadagatan an panimalay na igwa ka."&nbsp;





Dili nya maisip kag mahuna-huna an usad na bagay na mas dako pa sa kadagatan.





Kaya an ginhimo nya nagdesisyon sya san harayo na...





...Paglakaton...





...Pabalik sa kun diin sya hali.





Sa pagsulod pala nya sa iya kwarto, makikita sa iya mga mata an mundo kag pagkahaga.





"Kun diin-diin na ako nakaabot pero dili ko gihapon mahanap an akon panimalay," sumat san bata sa iraga. "Tama, nahanap mo!" sabi san iraga sa iya. "Kay an tunay na panimalay dili lang ina an aton kwarto o an balay na igwa kita. Dili lang ina an bansa na kun hain ka. kundi mas dako pa, an panimalay mo an entiro kalibutan kag kinahanglan naton magin mabuot sa aton kapwa para maging matahom kag masadya an kalibutan na aton istaran.





Nagtango-tango an bata na babayi na baga an pasabot na nahatagan sya san kapaw-an. ginpatay nya an ilaw kag sa dulom didto sya nag-isip, gin isip nya an kapakanan San iba kag pati an kaya nya mahimo na bulig para sa iba na may buhay. Aram na nya an hihimuon.

Ikaw kaya mo na...





Palanggaon mo an imo panimalay





"Hi there! Our home is a beautiful place. But humans have to be kind to it so it stays that way.

I’m sure you noticed during the little girl’s journey some heavy rain and the weather getting hotter and snow melting and oceans becoming polluted.

But there’s still hope for our home. We just need to care for it better. It’s not so hard. And you’ve already learned that loving your home is one of the most important things to do. For the benefit of everyone – you, me, the animals and that little girl who just fell asleep.

Goodnight!"&nbsp; &nbsp;&nbsp;





	 		Brought to you by



		Let's Read is an initiative of The Asia Foundation's Books for Asia program that fosters young readers in Asia and the Pacific.

		booksforasia.org

		 			To read more books like this and get further information, visit

			www.letsreadasia.org



	 		Original Story

			Panimalay Ko Ba Ini? (Is This My Home?). 			 Author: Sean Henrick Moore. 			 Illustrator: Yeji Yun.

		 			 Published by , 			https://orsted.com/en/Explore/is-this-my-home 			 ©

		 			This work is a modified version of the original story. @The Asia Foundation – Let’s Read, #_published_year_#. Some rights reserved.

		 			Contributing translators: john mark balatucan



		 			Narrator: Brendan Boland





Table of Contents


Page 3

Page 4

Page 5

Page 6

Page 7

Page 8

Page 9

Page 10

Page 11

Page 12

Page 13

Page 14

Page 15

Page 16

Page 17

Page 18

Page 19

Page 20

Page 21

Page 22

Page 23

Copyright





Guide


Cover

Start of Story





